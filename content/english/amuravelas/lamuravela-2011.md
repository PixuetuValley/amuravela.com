 +++
draft = false
date = "2011-06-29T12:00:00+02:00"
publishdate = "2011-06-29T12:00:00+02:00"

title = "L'Amuravela 2011"

description = "El sermón de L'Amuravela de 2011 como fue recitado en las fiestas de Cudillero el día de San Pedro de ese mismo año."

[author]
    name = "Cesáreo Marqués Valle"
    homepage = "/en/authors/cesario-marques-valle/"
    image=""
    bio=""

[reciter]
    name = "Cesáreo Marqués Valle"
    homepage = "/en/reciters/cesario-marques-valle/"
    image=""
    bio=""

[image]
    src = ""

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l’Amuravela\
comu San Pedru asperaba.

Ya tamus a vintinuavi\
de junio, pasou un añu\
ya comu socedi siampri\
desde magar de lus tiampus,\
aquí tamus outra vez\
pa filicitati ‘l santu,\
cuntati lus sucidius,\
las pinurias que pasamus\
ya tamian las alligrias\
que alguna al menus tuviamus.\
Porqui  miantras en Cuideiru\
te un mariñeiru viviandu,\
hemus faceti ‘l sermón\
heredau de nuastrus viayus,\
sin emportar quian gubiarni\
ni quian te tiniandu el mandu,\
L’Amuravela ya tuya\
ya de todus lus pixuatus.

Pa lus que ti vianin siampri\
hasta aquí acompañandu,\
vou aprovechar tamián\
pa unviais un fuarti abrazu\
ya de manera ispicial\
facerelu con San Pablu,\
que i ritrasamus un día\
la cilibración del santu,\
pos guay, sos Tú San Pidrín\
el que prisidi lus autus,\
que pa esu sos el Patrón\
que nus gubiarna n’el puablu.\
(lus outrus son intirinus\
cambian cada cuatro añus,\
menus el alcaldi ¿guais?\
que paez quiar quitati’l puastu.

Vou faceti una prigunta\
¿tú entendis bian el pixuatu?\
o teneras que poneti\
n’as oreas un paratu,\
que si llama pinganillu\
comu fan lus del Senau;\
¡por nada ‘l mundo quixara\
nun m’iscuchis el rilatu!\
nin mi saquis la desculpa\
de que toy falandu raru\
pa faceti’ l remolón\
ya nu ichanus una manu.\
Has de mirar por nusoutrus\
que tan solu en Ti isficiamus,\
asina, qu’ atendi bian\
que vou iscumincipiandu,\
pa falati de la mar\
ya d’outrus asuntus nuastrus,\
pos traigu’l buchi ripletu\
ya teu ganas de soltallu.

En’a pesca hubu de todu,\
bonu, rigular ya malu,\
la mirluza en abondancia\
peru con el preciu baxu,\
a ver si co la tiqueta\
que i puanin agora en rabu\
cunsiguimus que cutici\
comu lu facía antañu,\
que pur ciartu, ricordounus\
Jujú aquellus bonus tiampus,\
garrandu una que pesou\
más de diaz kilus y cuartu,\
Salvador con isti asuntu,\
tuvu en Madrí cunvinciandu\
a Rosa la d’Aguilar\
que ya menistra del ramu,\
pa que atenda nuastras queixas\
que bian lu nisicitamus.

Pos co la xarda, outra vez\
el cupu nus aplicarun,\
salimus a protestar\
pa defender el pan nuastru\
ya en ver de omentallu\
comu fixaran l’outru añu,\
abriarumnus outra veda:\
ista vez la del “pez palu”,\
pescamuslu todu en Pitu\
por quemar cuatru neumáticus,\
¡si era pa calecenus\
ya non pa cortar el traficu!

Pa m’idea lus mandamasis\
muy bian nun lu tan faciandu,\
pos siampri somus lus mesmus\
lus que pagamus el patu,\
peru claru, comu ya\
n’ Europa aú tan ligislandu,\
siguru nun deferencian\
esus eurudiputaus,\
entre la pesca d’arrastri\
que todu lu ta isquilmandu\
ya la nuastra artesanal\
que la mar tamus cuidandu.\
Bastanti tianin lus probis,\
en discutir el asiantu\
que lis toca n’el avión\
cuandu tan pur i viaxandu.

L’angula algu sirviunus\
pa sacar alantri l’añu,\
anqu’ en cantidá ya en preciu\
anduviarun más bian baxus,\
pa qu’ estu nun asoceda\
dibían tar vixilandu,\
a lus que tan sin licencia\
por el riu “pasiandu”.

En nuviambri, venu “Becky”\
ista vez a vesitanus,\
con folas de hasta ochu metrus\
ya tamian con fuartis viantus,\
aú más dañu feixu, foi\
n’el bar de lus xubilaus,\
que lu dexou sin ventanas\
nin puartas pa tar pesllau.\
Ya en esu que llaman playa\
llevantou parti del sualu,\
n’outras arrastrou l’arena,\
ventaja que lis llevamus\
que ellus pa reponella\
han gastar abondus cuartus\
ya a nusoutrus vei bastanus\
con dos tablas ya tres clavus.\
Pur ciartu, falandu d’estu,\
tan las muyaris pidiandu\
pa entrar ya salir del agua\
sin atascus nin trupiazus,\
poner outras iscaleras\
o colocar un semáfaru\
que la que hay parezlis poucu\
pa ‘l traficu qu’ hay en vranu.

Nagurárunsi tamián\
n’el pasau mes de marzu,\
pa guardar lus apareus\
unus almacenis nuavus,\
tan pegaus a lus qu’había\
en’ a explanada del puartu\
ya pa ponellus en marcha,\
acercousi desde Uviadu\
el qu’iba de Consejeru\
del Mediu “Rural” llamau,\
menus mal que nun ya enteru,\
sinón taba ‘l liu armau,\
pos sigún el dicionariu\
del idioma castellanu\
en’a sigunda aceción\
pudiría dasi ’l casu\
que por ser otoridá\
li fixaran desacatu.

Tuviamus cilibraciones\
por inriba ya por baxu,\
la primeira co’l mundial\
que cunsiguimus ganallu\
ya comu a la silición\
iban la Roja llamandu,\
al nuavu campu fugol\
tamián asina i punxarun,\
asperemus que ‘l iquipu\
sepa bian aprovechallu\
ya en tercera división\
si mantenga abondus añus.

El que si feixu famosu\
acertandu lus risultaus,\
en sin fallar en dengunu\
foi el pulpu Paul llamau.\
Hasta Sergiu anonceaba\
n’un cartelón emprentau\
vindiandu la lutiría,\
qu’ iba tocar isti añu\
porqui si punxara inriba,\
nun pudimus comproballu\
pos antis de sorteasi\
el pulpu estirou el raxu.

La Fiasta de la Santina\
vei en birlina subiandu,\
p’acompañar a la Virgin\
vian más xanti cada añu,\
primeiru a la prusición\
ya dispuás, pa tar cumiandu\
las sardinas que de baldri\
en sin parar van asandu.

Hubu farturas a esgalla\
que d’ esu nunca ha faltanus,\
la Cumisión de Festejus\
ya la Peña Fuenti’l Cantu\
n’el mes d’utubri en Ca Lupa\
una bona urganizarun,\
más de trisciantas prisonas\
pa la ucasión si axuntarun.\
En nuviambri las muyaris\
de la mar, outra fixarun,\
pa falar de las sous cousas\
ya pa leer lus rilatus\
del cuncursu que urganizan,\
con esti, fai ya dos añus,\
po’l qu’isquirbiu Mariani\
la noraguana li damus.\
Ya dispuás pa nun ser menus\
lus jubilaus cilibrarun,\
non una, sinon dos fiastas,\
¡ya lu que tian tar folgaus!\
primeiru lus de la mar\
ya la sigunda, axuntaus\
co lus de todu’l conceju.\
Taba yo, Patrón, pensandu\
que pa marchar d’iscursión\
taban mijor iscuyandu\
esus mesis del iviarnu,\
qu’en Benidorm, tianin siampri\
el calor asigurau,\
unas vecis el del sol\
ya outras vecis el humanu.

El Coru Mixtu golveu\
traer la musica ‘l puablu\
co’l certamin d’habaneras\
que urganiza con aciartu.\
Amás de la destinción\
que na clausura entregarun,\
a Cholo, muy miriciu\
un homenaxi i fixarun,\
¡de tantu que lu aplaudiarun\
casi cai la ilesia abaxu!\
Po lu demás, comu siampri\
doci corus más el nuastru,\
lus sábadus de nuviambri\
a todus nus deleitarun.

El añu nuavu imprimou\
co la ley antitabacu,\
pos desdi’l gubiarnu, quiarin\
que teamus todus más sanus,\
el que quera ahora fumar\
un pitu o un bon habanu,\
tian que facellu na cai\
omentandu asina el gastu,\
por un llau la cajitilla\
ya po’l outru pa’l catarru.

Nusoutrus pa dar exemplu\
deporti tamus faciandu\
ya’l día de San Silvestri\
saliamus todus curriandu,\
desde lus más piquiñinus\
hasta lus más avezaus,\
golveu ganar el mesmu\
que ganóu l’ añu pasau,\
pa m’idea el tinirariu\
vamus tener que cambeallu\
si non vei pensar algunu\
que i lu tamus rigalandu.

Por tiarra firmi ista vez\
lus Reis Magus viniarun,\
que pa faer ixpirimentus\
bastois el añu pasau,\
asina que comu siampri\
en’ as carrozas llegarun,\
fixarun l’adoración,\
a lus niñinus falarun\
ya fuarunsi po las casas\
a ripartir lus rigalus,\
güi dicir que  Baltasar\
co lus discus nun dio a vastu\
ya algún que outru DVD\
tamián caeu n’el ripartu.

Anque todus lus que muarrin\
pa tar cuntigu n’el cialu,\
comu pixuatus mirecin\
que is tengamus un ricuardu\
ya piditi que al Tou llau\
pasin el restu del tiampu,\
quixara nombrati a dos\
d’ entre lus que nus deixarun,\
ya tamián iban lus dos\
Josi Manuelis llamaus:\
unu el cura de la Foz\
Fiu Pridileutu ‘l puablu,\
y’ anqui taba entre minerus\
prisumía de pixuatu,\
siampri que pudía, ¿guais?\
iscapaba a vesitanus,\
en’a misa San Pablín\
de menus hemus ichalu.\
El outru que nus dexóu\
fuara  alcaldi fai ya tiampu,\
¡de la que nun si cobraba\
por tar ostentandu’l cargu!\
honrau ya trabayador\
mirou po la mar ya’l campu,\
con más voluntá que medius\
p’alantri nus foi sacandu.\
En ver de guardar silenciu\
vamus dais un fuarti aplausu,\
pa que lu podan güir\
ya vean que lus ricordamus.

L’Antroyu n’esta ucasión\
venu con algu ritrasu,\
cilibrándusi en Cuideiru\
el dia doci de marzu,\
ya tampoucu acompañou\
pa facer la fiasta, el tiampu,\
po la tardi lus niñinus\
co lus desfracis saliarun\
ya dispuás de rivirtisi\
un bon chocolati is diarun.\
Po la nuachis lus mayoris\
n’el cuncursu cumpitiarun\
de individualis, en grupus\
ya tamián apareaus,\
comu iban bonus lus premius,\
anque tuviara lluviandu,\
bian pudia moyasi unu\
por afuara ya por diantru.

L’Istitutu Social\
de la Marina llamau,\
nagurou estalacionis\
tamián en el mes de marzu,\
tan, au taba ‘l Ateneu,\
guapas ya amplas quedarun,\
lu que mi paez a mi\
que nun vei a quedar tantu\
ya lu que quiarin poner\
ne’l ispaciu que llibrarun,\
pos nun ya el mijor llugar\
pa meter ahí a lus viayus,\
nu i da el sol en todu’l día\
nun hay pur u pasiallus\
nin siquiara aparcamiantu\
pa`l que venga vesitallus,\
l’únicu que pa ‘l que quera\
ricordar antigus tiampus,\
pa baxar hasta Cuideiru\
ya tar po’l puablu d’asuatu,\
en ver de una furgoneta\
que lus montin en un barcu\
ya po’l riu La Mimosa\
puadin baxar navegandu.

Lus Jubilaus de la Mar,\
fuarun ¿güisti? lus premiaus\
po lus antigus alunus\
de lus Selgas, isti añu,\
con el diploma de honor,\
¡foi con gran miricimiantu!\
pos urganizandu autus\
abondu si tan destandu.\
La fiasta risultou bian\
con lletura de trabayus,\
co la intrega de diplomas\
que lis dan a lus más viayus,\
con una bona cumida\
ya pa cabar con tiatru.

Dispuás en Semana Santa\
nun acompañou el tiampu,\
ya esu que si cilibrou\
co’l mes d’abril avanzau,\
hubu algunas prusicionis\
que po’l agua nun saliarun,\
comu pasou co’l Calvariu\
que hubu que facellu diantru,\
de esti autu, San Pidrín,\
quiria yo falati algu,\
dibiriamus mirar\
pa facellu más tempranu,\
al cabar la Hora Santa\
pudiamus cilibrallu,\
que las custumis, tamián\
con el tiampu van cambeandu,\
mal podemus ricoer\
si primeiru nun sembramus.

Pa muastra abasta un botón,\
¿alcuardasti cuandu antañu\
la Fiasta del Pescador\
en nuviambri cilibrábamus\
ya tábamus en’ a Plaza\
muartus de friu temblandu?\
pos ya ves cuandu si fai\
agora, en Sábadu Santu,\
na más acabar las Venias\
co’l Siñor risucitau,\
la Cumisión urganiza\
n’una carpa en mualli nuavu\
una fiasta que fai fumu,\
vian xanti de todus llaus\
si lluavi tan avillugu\
ya ‘l horariu ya adecuau.\
Iligiarun esi día\
a las que guay tan reinandu,\
Marta, Sira ya Laura\
la noraguana vus damus,\
que a la mocedá pixuata\
tais muy bian riprisintandu.

Nun ves tamián San José\
que de magar de lus añus,\
de la puarta de la ilesia\
nunca salia pa’l puablu\
pos pur fin en prusición\
saliu el día ’l sou santu,\
el probi, pa mi paicer\
iba comu algu asustau,\
sin embargu el rapacin\
de alligría daba saltus.

Si ti cuntu Santu Hermosu\
lu que de pa cá en un  añu\
venu pasandu po’l mundu\
puadu dexati asorau:\
por todu’l norti de Africa\
nu apararun lus rivualus,\
gualgas, manifestacionis\
ya tamián abondus muartus,\
pos algunus mandamasis\
nun quiarin dexar el cargu,\
miantras ellus vivin bian\
de fami si morri ‘l puablu.\
¡diguti yo que Mahoma\
nun tuvu un día de descansu!\
menus mal foi entre ellus\
si non tocábanus algu.

Porqui a poucu que ti pongas\
dánnuslas por todus llaus,\
¿Visti que lus alemanis\
son comu lus aldianus?\
primeiru tiran la piadra\
ya iscuandin dispuás la manu,\
¡culpar al nuasu pipinu\
de que lus taba matandu!\
¡que mirin las sos salchichas\
por si tianin bichus diantru!

Un tirramotu en Japón\
feixu abondus istragus,\
dispuás formousi un sunami\
que todu cabó arrasandu,\
llevándusi  por delantri\
casas, prisonas, poblaus\
ya una central nuclear\
que tuvu cuntaminandu.\
Tamián hubu outru en Lorca\
ya anqui pruduju algún dañu,\
la fola nun lus garrou\
porque son de tiarra adiantru.

Peru garrounus aquí\
al ir la “Marea” subiandu,\
ya sinon que i lu priguntin\
a esus del Principau\
que compraban suministrus\
co lus precius elevaus,\
de mesas, pizarras, sillas\
ya materialis variaus,\
¡siguramenti debeu\
tar por esu mutivau!\
comu era papiliría\
lu que lis taban vindiandu,\
por nun facer bian las cousas\
cabarun empapelaus.

Cilibrárunsi ilicionis\
n’ el fluriu mes de mayu,\
ya paez po la risulta,\
que un cambiu si ta pidiandu,\
pos perdeu por mayuría\
el partiu del gubiarnu,\
n’Asturias pa nun ser menus\
tamián tuviamus un vualcu,\
o más bian un rivultiju\
¡minuda la liou Cascus!\
venu p’aquí de Madrí,\
fundou un partidu nuavu,\
desfeixu a lus del PP\
ya foi quian cabou ganandu.\
En Cuideiru ganou Kiku,\
vei siguir tiniandu’l mandu,\
peru non el de la tele,\
sinon el del Yuntamiantu,\
asina que vou piditi\
que li ichis una manu,\
pos bona falta i fairá\
pa sacar alantri al puablu.

Lu que fai tiampu San Pedru\
que mi vengu priguntandu,\
¿porqué a las ilicionis\
cumicius las tan llamandu?\
nun será primonitoriu\
po lus que caban rucandu,\
nun ya d’extrañar que tea\
la mocedá protestandu,\
pos entre la currucion,\
la crisis que hay ya’l paru,\
nun ven futuru a la vista\
nin munchu menus trabayu,\
ya si el gubiarnu nun tian\
sulución a cortu plazu,\
sin acritu vou dicillu:\
Zapateru a tus zapatus.

Lu mesmu que hay que dicili\
a esi osu llamau Furacu,\
que outra vez ya ya van dos\
golveu ser un frescasu,\
siguru que a cuanta d’estu\
esa pilícula rodarun,\
pos gullarun a las osas\
que si taban priguntandu:\
“¿pa que sirvi un osu? Paca,\
pa nada Tola, ya un trastu”\
asina que pa Rivilla\
ya i lu puadin ir unviandu,\
que al perder las ilicionis\
tián qu’entretenesi en algu.

En fugol siguimos bian,\
el Cudillero aguantandu,\
el Uviadu sin movesi\
ya’l Sporting risistiandu,\
el Madri ganou la copa\
peru botoula po’l sualu,\
el Barcelona la liga\
con todu miricimiantu\
ya dispuás ganou la champion\
con autoridá ya xuau\
ya porquei, porquei, porquei,\
ta Mouriñu priguntandu,\
lu mesmu priguntui yo\
¿porqué ichastis a Valdanu?.

Vou ir cabandu San Pedru,\
que la orquesta ta asperandu\
co lus músicus na Plaza,\
pa imprimar un bon cunciartu\
ya you quiaru ir güillus\
miantras toy tomandu ’n vasu.\
Nun sei si ti disti cuanta\
que fui más lentu isti añu,\
foi que la vilucidá\
ristringiula el gubiarnu\
ya nun  mi quisi apurar\
pa nun vemi asi multau,\
siguru que hay radaris\
por Cuideiru colocaus,\
Tú has mirar que nun ti llegui\
una papeleta ‘l cialu,\
pos igual n’a prusición\
na baxada si lanzarun\
ya con estas cousas, guais,\
tianis qu’andar con cuidiau,\
si nun pagas, hay dinuncia,\
dispuás llévanti al xuzgau,\
más tardi tas n’us pidióricus\
ya ya tianis liu armau,\
anque a estas cousas, n’el puablu\
ya tamus acustumbraus.

La Cumisión, Santu Hermosu,\
traballou en sin descansu,\
pa urganizati unas fiastas\
comu siampri, de restallu,\
peru pa m’idea ¿guais?\
siguin cumitiandu ‘n fallu,\
pos nunca vian a Cuideiru\
ningún artista afamau,\
las orquestas son bian bonas,\
peru faltais esu …. ganchu,\
pudía facesi outra cousa\
gastandu lus mesmus cuartus.\
El pograma ya variau\
ya tamián abondu amplu,\
con múxica en sin parar\
desdi bastanti tempranu\
co las Gaitas, las Fanfarrias\
ya co las bandas tocandu,\
dispuás, vianin las orquestas\
que nus fairan tar bellandu\
hasta cuasi amanecer,\
¡nun vei risistir el cuarpu!\
Menus mal que pa las almas\
en misa haberá descansu,\
poderemus refrescar\
co’l agua la Fonti ‘l Cantu,\
cuandu faigan lus bautizus\
de lus festerus pixuatus\
ya guay por todu lu altu\
iremus a ver lus fuaus,\
Tú tianislus al revés\
tianis que mirar p’abaxu.\
Gulviarun lus de l’Armada\
outra vez a vesitanus,\
con dos goletas, que tan\
amarradas en el puartu\
ya en todas las prusicionis\
van a sacar a lus santus\
¡asina que nun ti queixis\
por falta acumpañamiantu!

Nun nus deixis, San Pidrín,\
sin Ti tamus al devalu,\
danus la Tú pruteición,\
pos Tú sos el nuastru amparu\
pa protexenus del mal\
ya hasta la Gloria llevanus,\
has facer que las costeras\
omentin todus lus añus\
ya sácanus de la crisis\
que bian lu nisicitamus,\
amás, tianis que ser tú,\
fainus falta un bon melagru,\
pos pa m’ idea nun son\
quian a ellu lus humanus.

Agora vou co lus vivas\
qu’estu al final vei llegandu,\
ya si ti gustou, al iti,\
prucura faellu bellandu.\
¡Viva San Pedru binditu\
que ya’l patrón d’ esti puablu!\
¡Viva’l sigundu d’abordu,\
el bon apostul San Pablu!\
Ya’l terceru, San Pablin,\
¡que ya ‘l grumeti del barcu!\
¡Vivan lus Santus ya Santas\
que tan guay acompañandu!\
¡Ya vivan tamián el restu,\
que tan n’el cialu aceñandu!\
¡Vivan las otoridadis,\
que tan subias al palcu!\
¡Ya vivan las de la ilesia,\
que tan todus aquí embaxu!\
¡Vivan las tilivisionis\
que nus tan ritrasmitiandu!\
lus arradius, lus pidióricus,\
interné ya lus teléfanus,\
¡Vivan lus que tan cunmigu\
aquí subius al barcu!\
¡Vivan lus que n’esta plaza\
tan el sirmón iscuchandu!\
¡Ya vivan lus que tan llonxi\
que tamián lus ricordamus!\
¡Agora ayudaimi todus,\
que nu nus falti risuallu\
pa gritar xuntus la copla\
que más uni a lus pixuatus!

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODUS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!