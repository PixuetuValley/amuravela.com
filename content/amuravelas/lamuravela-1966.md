+++
draft = true
date = "1966-06-29T12:00:00+02:00"
publishdate = "1966-06-29T12:00:00+02:00"

title = "L'Amuravela 1966"

description = "El sermón de L'Amuravela de 1966 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Juan Luis Álvarez Bravo “Totó”"
    homepage = "/reciters/juan-luis-alvarez-bravo-toto/"

[image]
    src = ""

[alternatives.en]
    code = "en"
    url = "/en/amuravelas/lamuravela-1966/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

¡Bonus ya santus, Patrón,\
que por l´amor del Maestru\
tas desfrutandu n´a Gloria\
dos bonus cargus lu menus:\
Príncipi de lus Apóstulis\
ya´l encargáu del llaveru!\
Ya séi que la tóu vertú\
faiti seas siampri´l mesmu,\
por esu tamus aquí\
firvurosus ya contentus,\
dánduti gracias por todus\
lus bianis que ti debemus.

De ganancias, vamus bian,\
nun hay queixa, compañeru;\
el Siñor, qe da lus donis,\
puanlus al alcalci nuastru.\
Hay nuavas embarcacionis\
ya outras que si tan faciandu,\
de muchu más tolelaji\
ya de material modernu.\
Todu esu ta muy bian…\
peru falta lu del puartu;\
por munchu que trabayemus,\
nun mus desta rindimianti,\
que la prencepal ganancia\
deixámusla n´outrus puablus.\
Ya nus cansamus, Patrón,\
de pidillu ya rogallu,\
que la razón ya lus númirus\
nun puadin falar más altu,\
comu lu ispusu la Prensa\
que venu aquí a reportanus.\
Ya comu ahora hay llibertá\
pa poder isquibrir claru,\
al tirar, ¿guais?, de la manta,\
viamus que todu iba ingañu:\
nin promesas nin proyeutus\
nun taban documentáus.\
¡Patrón, pidímuslu en seriu,\
nun puadis abandonanus,\
si ti paez, pa más fuarza,\
fai qu´entervenga San Pablu!

Has cunsiguir, San Pidrín,\
que al filicitati´l Santu,\
vengamus dati las gracias\
si Dios quiar, pa diantru´n añu.\
Bian sabis por esperencia\
que´l pescar costa trabayu;\
qu lus peixis vengan solus\
po las bonas a las manus,\
entuvía nun llegóu,\
ya ti avisaréi pa cuándu,\
pa que nun quedis, Patrón,\
ahí na Gloria antiguáu;\
d´estu qu´iba el tóu uficiu\
tianis que tar enteráu.

L´iviarnu nun tuvu fríu\
que la niavi nun la viamus,\
peru tanta agua caéu\
que, ¡mi alma!, deluviamus;\
¡hasta n´as didas del pía\
tiníamus  mofu naciandu.\
La premavera, variabili:\
aguas, viantus ya caloris…\
todu anda istramboriáu.

Las costeras fuarun bonas,\
cuásiqui todus ganamus;\
bunitu ya palometa,\
foi lu mijor que tuviamus;\
l´ardora nun pintóu bian,\
peru de baxura en cambiu,\
mirluzas, merus,  bisugus,\
cóngarus ya redoballus,\
munchu en sin parar pescamus;\
amás la mirluza nuastra\
sabis que tian viti el gayu,\
que la pescamus del pinchu\
ya non con artis del diañu.\
Ya nun digamus, Patrón,\
lus qui van ichar el rascu\
pa´l centollu ya llangosta,\
que ya lu que val más caru;\
esus puáninsi las botas,\
ya butinus ya zapatus.

Algunas embarcacionis,\
n´esu mesis del iviarnu\
fuarun pescar a Almiría,\
ya munchu abondu ganarun.\
Esi mar Miditerrániu\
ya más mansín que´l Cantrábicu,\
cuásiqui nun tian nin folas,\
puádisi con todu ispaciu\
ichar la siasta ya un pitu,\
nun imbisti comu´l nuastru.\
Vou diciti, ahora, Patrón,\
a más de pescar, mercamus\
n´esus llugaris d´estranxis,\
relós, vistíus, pañualus,\
colchas ya outrus entamus.\
Tamián de París de Francia\
alzombras d´abondu anchu,\
que ti fundis al andar\
ya nun si siantin lus pasus.\
¿Aú ta ahora aquella probeza\
que tinían lus d´ antañu?\
¡Si entras en´as nuastras casas,\
San Pedru, quedas plasmáu!\
Ya s´istrinarun las nuavas\
del barriu del Llavadeiru,\
que por fuara tan muy guapas,\
peru´l alcanfor ta diantru.

Todu son cumudidadis\
ya pogresus y´adelantus,\
la tilivisión, ¿güisti?,\
vei cada día omentandu;\
chigris, casas ya cafesis\
lu menus hay mediu ciantu.\
Puadis mirar desde inriba\
ya has vellu mediu semáu\
de cintajus ya de filus\
que todus van entramáus,\
ya unas varas llevantadas\
pur riba de lus teáus;\
comu si empachan n´us filus,\
tan lus gurrionis rabiáus.\
Istrinárunsi tamián\
tiandas nuavas ou butiquis\
que sonan afrancesáu.\
La iscultura vei p´alantri\
con nuavus insiñamiantus:\
amás de lus d´outrus añus,\
ta la Sición Fiminina,\
qu´insiña a las mozas tantu.\
Nun ti queda un alfabetu,\
han salir de quí abogáus,\
ya menistrus, ya engenierus,\
ya mandantis, ya mandáus.

Vou cuntati de currida\
lus festejus que tuviamus.\
Las neñas, en Avilés,\
n´el mes d´agostu pasáu,\
las danzas, cantus ya bailis\
con gran maistría fixarun.\
Muchas palmetas, piropus,\
ya pisitinas ganarun.

La” Fiasta del pescador”\
vei tomandu más arraigu,\
que ya una semana entera\
de rezus, misas ya xuáus;\
todu tuvu abondu bian:\
Lus bruxus de Figaredu\
embruxárunnus a todus\
tocandu lus estrumentus;\
ya tamián golvéu marchar\
“Cilidoniu pa Marruecus”.

En´a fecha consabida,\
viniarun lus Reis Magus\
con más luju ya más pajis\
que lus del añu pasáu.\
Comu nun había niavi,\
taban algu cuquináus,\
porqui nun taban sigurus\
de vinir entivocáus.\
Dispuás que viarun la istrella\
pur inriba´l campanariu,\
falarun co lus niñinus,\
ya a todus dicían algu;\
hasta pa lus “neñus-viayus”\
hubu a la postri regalus;\
a Riquilda, un aparatu\
de tilivisión truxarun,\
pa Lalu un acordeón,\
ya un aroplanu pa´l Mácaru.

A últimus de diciambri\
caéu cerca del puartu\
una “casulla” espacial\
qu´alborotóu todu´l puablu\
(non foi la de Palomaris\
porqui ésta nun deixóu rastru).\
Piriudistas ya istranxerus\
llegarun de todus lláus\
pa sacar unas afotus\
ya xaminar l´artefautu,\
hasta que si diarun cuanta\
qu´iba´l “Día lus Engañus”;\
marchárunsi a la menuta\
igual que gatu iscaldáu.\
Si is midiáramus la llingua\
pudíamus inrizallus\
pa ir a la “Veiga´l Palu”,\
ya llevallus a Sivilla\
con mambrú bian enramáus.

La Simana Santa tuvu\
sigún lu que ta ordenáu:\
mucha xanti a cumulgar\
en Xuavis ya Viarnis Santu;\
con fervor ya bian cantada\
la prusición del Intiarru,\
llevandu todus lus homis\
cirius encesus na´s manus.\
Ahora qu´el nuastru Siñor,\
rizusitóu más tempranu,\
peru esu nun ya defeutu\
que foi pa´l Cialu más lluáu.\
En Pitu risonóu más,\
ha ser porqui ta más altu,\
non foi denguna isplusión\
comu viniarun diciandu.\
Pidricadoris a parís\
que a todu´l mundu gustarun;\
na más tuviamus dispisti\
en el sermón del Incuantru:\
San Xuan, comu ta algu sordu,\
nun acudíu al reclamu,\
ya por nun deixallu mal,\
la Virxin feixu outru tantu.

Emprimóu la Premavera\
con un acunticimiantu:\
Venu la Sufía Loren\
ya más acumpañamiantu\
con Manolu el Escobar,\
cabra, mona ya un pandeiru,\
ya pa completar la fiasta\
salíu Manoleti al ruadu.

La Patrona La Talaya,\
que foi el treci de mayu,\
cellebróusi co la Misa,\
cánticus ya cultus varius,\
ya carrozas de flamencu\
comu i correspondi al barriu.

San Isidru, co´l nordés\
bian lus cohetis sonarun,\
nun séi si atinóu a dar\
po´l gustu a lus aldianus,\
ya desde esi día el “cucu”\
nun deixa de canturrianus.

Venu el siñor Arzubispu\
el vintiunu de mayu\
dicir una Misa a Murus,\
ya allá fuamus con el párracu\
à dar gracias po´l Cunciliu\
ya pa que séamus hermanus;\
nun faigamus lu que fan\
lus catalanis ya vascus.

El fugól iscomenzóu\
outra vez en esti iviarnu,\
anque salíu de la nada\
poucu a poucu  vei surdiandu.\
Gracias al tesón y´ayuda\
que punxarun lus pixuatus\
pudiarun salir a floutu\
ya ir capiandu lus viantus.\
Angilín de “La Piligra”\
ya´l prisidenti nombráu,\
que´l probi todus lus lunis\
ta abondu “tunificáu”.\
Hay que pirparasi bian\
si Dios quiar, pa´l outru añu,\
que si ponemus empeñu\
hemus llegar au queramus.

Las bodas, de gran copeti:\
comu las mozas de quí\
ichan el anzualu llargu,\
hasta lus istranxis, ¿guais?,\
ingarranchárunsi  en ganchu.\
Las novias llevan tocáus,\
nun son mantillas nin velus,\
paecin cresta de gallu.\
Esti año lus vstíus\
han ser istilu murciágalu,\
ou mijor, de pitraguayu,\
que asina aquí lus llamamus.\
La color, blanca ya negru,\
que si llevan lus contrastus.\
Las rudías, a lu vistu,\
tianin qu´ir al discubiartu,\
las sayas van pur inriba\
pa que is dea bian el viantu;\
las que van vistías de homis\
piardin esi llucimiantu.

En´as modas mascolinas\
llévasi corbata gallu,\
ya de pata d´elefanti\
calzonis acalzonáus;\
milenas, rizus ya llazus,\
ya andaris “abanicaús”.\
Peru, ¿qué da más, Patrón?,\
si tan de baxa lus machus.\
Son ellas las que duminan:\
biabin ya fuman tabacu,\
son menistras, prisidentas,\
toraen, guían lus autus,\
son pilotas, nadadoras…\
metin baza en todus lláus.\
Tóu timiandu, San Pedrín,\
que queran mandar en barcu,\
porque´l timón de la casa\
ya lu tianin bian garráu.

Del mundu, ¿qué vóu cuntati\
si ya un Babel de rigualtu?\
¿Quián puadi llevar la cuanta\
de lu que aquí ta pasandu?\
A cada hora un socesu\
ya a cada pasu un gazapu:\
Padris que matan lus fíus,\
monus  que pintan lus cuadrus,\
platus volantis de Marti,\
bombas qu´isplotan a ciantus…\
camellus que cuamin armas,\
chinus que can conxeláus\
 (esta vez tocói a Rusia\
ver lus restus amariallus),\
dispárasi con “missalis”\
que han tar de fierru forráus.\
“El Llunin”, ¿güisti?, a la Lluna\
ya i arimóu outru impautu;\
el “Sorveti” allunizóu\
ya sacóu muchus ritratus.\
Igual arroban un cochi\
que a un Monsiñor deplomáu,\
guais istruandus pur inriba,\
por detrás ya por debaxu.\
Hay d´ellus tamián cadavris\
ya defuntus aronatus\
que nun puadin aparar\
xiringándusi´n ispaciu.\
¡Cuandu suani la trompeta\
han tar bian rimulináus!

¿Tú nun ves que lus gitanus\
fuarun ver al Padri Santu\
ya hasta si fan que trabayan\
ya tan viviandu en pobláu?\
A lu que nun hay derechu\
ya a deixallus todus mancus:\
Solamenti n´estus días\
cuáminsi más de milenta\
de lus brazus de gitanu.\
 Las gitanas, San Pidrín,\
son las que guardan recatu,\
pa envergonzar las cristianas\
que tan pior cada añu.

Lus “Ye-yés” ya las “Ya-ye-las”,\
intusiasman a lus lelus,\
deíxanlus más aleláus\
ya ellus ríinsi padiantru.\
¿Aú tan lus padris, San Pedru?\
Piansu que han ser todus guárfanus.

Lus clérigus, has güir,\
 puadin ir sin capisayu,\
asina montan n´amotu\
con muchu más disparpayu;\
si lu dispuanin en Roma,\
nusoutrus a callar tamus,\
non han ser solu las femas\
las que mudin el vestuariu.\
A lus curas catalanis\
calentóusis el celebru,\
y´andarun en prusición\
pa disfaer lus intuartus;\
si fixarun bian ou mal,\
nun ta dingunu d´acuardu.

Nin las madris nin las pitas\
nus fan falta n´estus tiampus;\
críansi lus rapacinus\
munchu bian sólu co´l “frascu”;\
lus pitinus, con bumbías\
calintinus enxauláus,\
amás que ahora lus neñinus\
han vininus “razonáus”\
con “píndulas” mata-chinchas\
ou “píndulas” mata-ratus.

Icharun bian la poutada\
lus ínguilis ne´l Estrechu,\
nin lus NATUS nin lus OTAN\
non lus botan del “Peñéu”.\
Paemi qu´a las visarmas\
ya a lu que más tianin miadu;\
vamus llevallas de quí,\
que hay abondas en Cuideiru.\
Puadi vesi n´a Riguera\
o xunta la “Fonti´l Cantu”\
si al faer las iscaleras\
quedóu debaxu algún trasgu,\
ya desqui tea discuidiáu\
agarrallu ya unviáislu.

N´us paísis d´empotancia\
dipriandin ahora el pixuatu;\
 esu ha ser porque Colón\
iba de quí ñacíu natu;\
tamían tinía discindiantis\
n´esti puabliquín, Pilatus,\
peru ha ser de la outra rama,\
non del que llavóu las manus,\
qu´a esi bian lu cunucisti\
ya nun quererás mentallu.\
Otru que venu fai añus\
foi el iscuderu Sanchu\
buscando la Dolcinea\
por encargu del sóu amu.\
D´esti puablu de vikingus\
sal toda casta de grajus\
de muncha catiguría\
distinguíus en tous lus ramus.

D´agua andamus rigular,\
que lus cortis son a diariu;\
la isplicación que mus dan,\
ya de que “tamus obrandu”;\
si ya quistión de purganti,\
prontu puadin rimidiallu.

Lus gordus, ¿guais, San Pedru?,\
son lus más encelegáus\
con esi viaxi a la Lluna\
pa quedar alixeráus.\
Nun séi que maraña fan,\
pos, sigún lus enteráus,\
las toneladas son gramus\
des que ti quedas colgáu.\
Si is pasa a las mercancías,\
al suponer, outru tantu,\
nun ya plan pa lus tendeirus\
porqui han quedar arruiniáus.

Has tar alerta, Patrón,\
n´estus días del tou Santu\
precura tar ritiráu\
nun vaigan intirviuviati\
u la Prensa u lus arradius,\
porqui todu, ¿güístilu Tú?,\
han querer aviriguallu:\
si tas riñíu, verbu y gracia,\
con san Xuan o con San Pablu,\
ou si las puartas del Cialu\
ciárraslas más tardi u lluáu.\
Ya si ti sacan afoutus\
has tar bian curáu d´espantus,\
puadis salir someáu\
a esi San Binitu El Negru\
u al monu disriñonáu.

La Cumisión, Santu Apóstul,\
ya de todu fundamentu:\
Prisidenti don Ramón,\
muy istimáu n´esti puablu;\
lus demás van al tenor,\
merecin el Tóu apreciu;\
más qu´el arrancar tapinus\
costa runir lus dineirus\
(¡había danus virguanza!)\
pa faer la fiasta a un Patrón\
tan Santu ya mariñeiru.\
Tocanti a lu riligiosu,\
todu si fái con ismeru:\
sirmonis ya prusicionis\
con todou ponderamiantu.

Dos orquestas de las bonas\
amenazan lus festejus:\
la Montis, bian afamada,\
ya outra nuava de méritu,\
que tian de nombri “La Equis”;\
han deixanus bian contentus,\
que tocanti a milunías\
nun hay comu los gallegus;\
la Banda de lus pravianus\
que vian siampri pa San Pedru,\
una Tuna de tunantis,\
ya outras sospresas po´l mediu.\
Lu demás ya si fái sólu:\
alligría en todu´l cuarpu,\
nun han quedar sin bellar\
nin las piadras de lus sualus.\
Ya co la tóu bindición\
pa nusoutrus ya lus barcus,\
vou imprimar co lus ¡vivas!\
que, ¡mi alla!, piardu´l risuallu:

¡Vivan San Pedru y San Pablu,\
Jefis del Apostoláu,\
ya que viva San Pablín\
anque nun tea apuntáu!\
¡Viva tamián San Antoniu\
qu´entuvía anda floutandu\
(porqui a lus Santus, ¿güisti?,\
va tar de moda n´honrallus).\
¡Viva San Xuan! ¡Vivan todus\
lus habitantis del Cialu!\
¡Un viva´l siñor Alcaldi,\
que ya tian pa siampri´l palu!\
¡Que lu desfruti en salú\
dusciantus noventa añus!\
¡Todas las Otoridadis\
vivan siquiara outrus tantus!\
¡Viva la Prensa y´arradius,\
isquibridoris ya hablantis!\
¡Viva Radiu Nacional\
que ya la que ta radiandu!\
¡Viva la Tilivisión\
anque nu nus ten viandu!\
¡Vivan lus del alredor\
ya lus qu´iscapan  de miadu!\
¡Vivan lus que tan en tiarra,\
en´a mar ya en´us ispacius,\
ya lus pixuatus osentis,\
cubanus ya mijicanus!

¡Ya que viva po lus siglus\
la nuastra copla d´antañu!:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!