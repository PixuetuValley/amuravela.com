+++
draft = false
date = "1949-06-29T12:00:00+02:00"
publishdate = "1949-06-29T12:00:00+02:00"

title = "L'Amuravela 1949"

description = "El sermón de L'Amuravela de 1949 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Antonio García Novo “Diego”"
    homepage = "/reciters/antonio-garcia-novo-diego/"

[image]
    src = ""

[alternatives.en]
    code = "en"
    url = "/en/amuravelas/lamuravela-1949/"

[sitemap]
  changefreq = "monthly"
  priority = 0.5
  filename = "sitemap.xml"

+++

En el nombri de Jesús\
y la Virgen Soberana,\
vou ichar L’ Amuravela\
comu San Pedru asperaba\
comu lu desea ‘l puablu\
ya ‘l Gremiu, que n’ us Festejus\
yá la parti enteresada.

iGloriosu Patrón San Pedru,\
Apóstul el de más fama,\
atendi a esti mariñeiru\
que con toda fe ti aclama!\
Puán de Porteru a San Pablu\
pa que falemus con calma.

Poucu tengu que cuntati:\
En’ u que toca a esti puablu\
de pesca, ¿qué vou diciti?\
si hay quian non ganóu un perru..?\
El mijor foi Barrabás,\
que foi pescar al sarreu\
ya ‘n vez de garrar botonas\
trouxu un raposu bian prietu.\
De bariqui nin barruntu,\
de tuliña... a lu que veu\
vénunus p'acá esa plaga\
d'esi llongueirón pequeñu\
qu’ hasta pa velu de cerca\
pricísasi d'ispijualus;\
quiar apuntar el chicharru\
peru damus el camelu,\
déixasi ver ya dispuás\
iscuándisi más pa diantru.\
Ven ichanus una manu\
co la tu Fé n'el Maestru.

Ahora falemus del mundu,\
que tá feichu un embelecu:\
las cousas que tán pasandu\
de magar nunca si viarun.\
¿Quias creer, qu’ hasta las horas\
mus roban po ‘l istraperlu?

El Sol que mus punxu Dios\
ya nun manda nin gubiarna,\
lus relós que fan ahora\
cuarrin mâs que las istrellas;\
non desaxeru palabra:\
Sabrás que, falandu d'estu,\
las muyaris en’ a Plaza,\
dixu Antona la Guayona\
qu’ el llunis a la tardada\
diáruni las diaz en Pravia\
ya cuandu llegóu a Cuideiru\
taba ‘l Sol unda en Santa Ana.

¿Ya quián ya'l Santu encargáu\
(has dicímilu en cunfianza)\
de virar l’aguya al tiampu\
que nun aciarta migaya?\
Ou tá chochu ou nun tá cuardu\
porqui bona nus la arma.\
Lus mazanus de don Piu \
diarun mazanas n'iviarnu,\
el vranu venu en freberu\
ya en mayu hasta fríu feixu;\
¿quiás más que venu la niavi\
n´esti mes en que corremus?\
Lus viantus cambian de rumbu\
más que un virón de lus neñus,\
cuandu piansas ya foranu,\
guálvisi viantu gallegu.

D'estus trastornus que pasan\
¿sabis lu que  mus allegra?:\
Ver lloucas a las aldianas,\
que nun sabin cuandu seman\
nin cuándu coin las indianas.\
Quéixansi de que hay siquia,\
de que ahora vénuis l'agua\
cuandu nun la nisicitan...\
Siampri tán RAÑA QUE RAÑA\
ya ganan mâs que "Ruschil",\
esi xudiu de fama.\
Nu is faigas plizca casu\
déixalas que s'iscombatan.

Munchu nuavu hay n'esti mundu,\
si baxas plasmas d'afeichu.\
D’ inventus andamus bian,\
de pan … cuasi non lu vemus\
¿Pensarán alimentanus\
con algún inventu nuavu\
de pelleus de lentejas,\
de billotas u outrus cuantus?\
Ya, non piansis, non morremus\
tamus durinus ya tiasus.

¿Güisti?: Van metési ahora\
co la Lluna ya lus cuarnus,\
quiarin dir a vesitalla\
(pa mi qu’ han robai lus "cuartus").\
Que nun van salir con bian\
van velu más que de priasa,\
que yá la Lluna muy viaya\
ya tamián ya muy llagarta.\
¿Nun ves que co las mareas\
fai lu qu'a ella i da la gana?\
Pos, ¡mi alma! si s' incabrita\
lu mesmu is da una tuñada.

¿Tas enterau, Santu Hermosu,\
d’ esi estrumentu modernu\
qu’ el nombri precipia en ONU\
ya nunca dicin el restu?\
Pos, que lu sepas, Patrón,\
ahí non quixarun metenus,\
dicin que España nun cabi\
peru tamus tan contentus.\
¡Tar mezcláus con esa xanti\
que falan comu lus perrus,\
qu’ andan mitiándusi en guerras\
pa que outrus lus ayudemus…!\
Nun son plizca de fiar;\
si nus metin n'esi cuantu,\
ellus iscapan, siguru,\
tapan ya déixannus diantru.

Non sei; con esas visionis\
de tela qu'andan fayandu\
ningunu tamus siguru:\
hasta na mar nus tán viandu.\
¿De ú sacarán esa "tela"?\
Has enterati, San Pedru,\
lu mesmu la fai el diañu\
pa engolvenus n'el ifiarnu.

Nun taba de más, Patrón,\
qu'icharas una mirada\
ya repararas el Puartu:\
¿Non ti paez comu a mi,\
que tán mal lus inginiarus?\
Cuartus llevarun abondus\
peru non séi qué fixarun,\
cada vez tamus pior,\
fundiar apenas podemus.\
Tamus temblandu, miou probi.\
querán facer outru arreglu\
ya que non nus quedi mar\
nin pa dar una salea\
pa pasiar lus forasterus.

Ya has dicii a San Miguel\
cuandu non tea de faema,\
venga dar el día que poda\
un pasiín po la Tiarra\
ya vaya po lus cumercius\
a contrastar bian las pesas,\
porqui entri papel ya mermas\
non mus da nin pa un yantar\
lu que nus vendin n´a tienda.

Al "Campuamor", en Uviadu,\
fuarun bellar las rapazas\
Giraldillas, Descansau,\
Pirlindangu ya las Danzas.\
Fixárunlu más que bian,\
daba gloria contemplallas,\
si nu is diarun un bon premiu\
non foi que non lu ganaran;\
peru'l públicu d’ Uviadu\
aplaudióluas que rabiaba,\
ya dispuás de bellar ellas\
quedóu la sala midiada.\
Al puablu en muy bon llugar\
deixarun estas rapazas\
pa que Cuideiru en Asturias\
poda figurar con fama.

Ya, falandu de muyaris,\
vou dar aqui una puntada:\
Nun hay quián las incarrili,\
andan del todu rigualtas:\
Fuman, biabin, guian "haigas"\
ya montan en becicleta,\
van en avión po lus airis,\
son soldáus ya hasta torean;\
menus faer lu que debin\
nu hay cousa en que non si metan.\
Guay nun hay que pretendellas,\
son ellas las que lu arreglan,\
ya non puadis discuidati\
que disiguida t'inredan.\
Ellas son las que ti plizcan\
ya las que fan las zalemas...\
You ya nun tou n'esus pasus…\
peru siántulu, non creas;\
ya non quiaru ixpansionami\
por si anda la muyar cerca.

Díguti que tá arreglau\
el que n'estus tiampus casa,\
que las mucinas non quiarin\
fregar nin pelar indianas,\
nin mendati lus calzonis\
nin cuásiqui faer la balda.\
Nun quiarin porque ¿nun sabis?,\
llevan las uñas pintadas\
ya de pementón nus llabius\
una llibra bian pesada.\
Pinturas ya marimachus…\
bian el diañu las engaña.\
Ya si por un buraquin\
pal nuastru mundu miraras,\
has facelu con cuidiáu,\
nun vayas meter la pata:\
¡mi alma! puadis cunfunditi\
ya pensar que Xuan yá Xuana.

Ahora ya vamus deixati\
por si algunu ti reclama.\
¡San Pedru, hasta l´ outru añu!\
Aténdenus co la tu gracia,\
ayúdanus en’a mar\
pa ganar lu que fai falta\
pa sustentanus el cuarpu\
ya pa salvanus el alma,\
ya has abrir prontu la puarta\
si algún pixuatu ti llama,\
anque sea un mijicanu\
por ser rumbousus de facha,\
qu’nviarun pa las Fiastas\
siati mil pesetas llargas.

¡Cúidalus bian, San Pidrin,\
que nu is pasi cousa mala,\
que ganin moneda abonda\
ya volvan p'acá a gastalla.

A la Cumisión las gracias\
por lu muchu que trabaya\
ya por rifar esi arrradiu\
que todus lus sonis canta,\
ya con tal qu’a mí mi toqui\
déxuvus que faigáis trampa.

iViva Pedru, viva Pablu,\
San Xuan, San Roqui y "Compaña"!\
iQue viva ‘l Gobernador\
ya ‘l Alcaldi, que Dios quera\
tenga en sos manus la vara\
mâs añus que, sigún mentan,\
vivíu Matusalén,\
que paemi fuarun milenta!\
¡Vivan las Otoridadis\
de la mar ya de la tiarra\
que vivan esas rapazas\
que bellarun pa las Fiastas,\
tamián las que nun bellarun,\
que vivan todas las neñas\
ya pa que nun tean rañandu:\
¡Vivan un piacín las viayas!\
¡Vivan tamboris ya gueitas,\
las Orquestas ya la Banda\
ya ‘l que is marca co na manu\
con qué viantu han de tocalla!\
Ya ahora ¡venga un pasodobli\
pa marchanus pa La Plaza!\
Peru antis hay que cantar\
lu que tian en puablu fama:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!