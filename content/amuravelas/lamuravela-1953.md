+++
draft = false
date = "1953-06-29T12:00:00+02:00"
publishdate = "1953-06-29T12:00:00+02:00"

title = "L'Amuravela 1953"

description = "El sermón de L'Amuravela de 1953 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Antonio García Novo “Diego”"
    homepage = "/reciters/antonio-garcia-novo-diego/"

[image]
    src = ""

[alternatives.en]
    code = "en"
    url = "/en/amuravelas/lamuravela-1953/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

¡Que lus tengas muy filicis,\
Benditu Apóstul San Pedru,\
ya que celebris, el Santu\
con gran isplendor n’ el Cialu!\
Has acordati tamián\
de que sos Patrono nuastru\
ya en faciandu ahí lus honoris\
aténdinus con esmeru.\
Esti añu tomousi tardi\
el acuardu de festejus\
ya garróumi de sicultri\
preparati el decumentu.\
Naidi quiria enfrentasi\
nin ponesi delanteru\
pa formar la cumisión\
po la falta de dineiru.\
San Pedru, no puadi ser,\
éstu tianis que arreglallu\
que siría una virguanza\
deixar sin fiastas al puablu.\
Que nombri una Cumisión\
Permanenti ‘l Yuntamiantu\
comu fan en outrus llaus\
siandu lus "San Pedrus." nuavus\
ya de menus emportancia\
que l nuastru San Pedru viayu.\
(Non ti emburnies, San Pidrín,\
que ya pa más enrizallus).

¿Tarás en mesmu llugar\
u cambiastiis de bisiastu ?\
Dígulu porque aquí ‘n baxu\
anda todu muy rivualtu ;\
tamus dandu virivualtas\
sigún cuntan lus espertus\
ya nun sei si ahora mus toca\
tar por enriba del Cialu,\
en esi casu patrón\
hay que revirar el cestu,\
nun sei si falar p’ arriba\
o si baxa el piscuazu,\
peru puniandu ‘l turullu\
has iscuchami lu mesmu.

¡Patrón, mal añu tuviamus;\
pasamus una envernada\
que foi de verdá algu seriu!\
Con diciti qu'hubu algunus\
que emigrarun pa outrus puablus\
.puadis dati cuenta d'ellu.\
Tú, que fusti pescador,\
bián sabis qu'el mariñeiru\
non si topa en outru uficiu\
enque n'el suyu haiga riesgus,\
ta acostumbrau a la vida\
de lus maris ya lus viantus.\
Menus mal que co la ardora\
unviónus Dios el remediu,\
Ganáronsi bonus cuartus,\
qu' hubu muchu yá a bon preciu,\
que bián dixu aquel refrán\
que 'antiguo cunuciamus:\
“Dios apreta y no afuaga\
si con fé en Él asperamus”\
Asina que enque apuraus\
nu nus queixamus, San Pedru\
la probitú quiarla Dios\
pa que ganemus el Cialu,\
que tamián Tú fusti probi\
ya probi foi el Maestru.

Las gracias debemus dati\
po la ayuda que alcontramus\
en' as muyaris pixuatas\
que non hay quian las iguali.\
Ellas serán enradoras,\
amigas de pixi glasis,\
desgarradas, balumeras;\
peru tianin el gran arti\
pa trabayar comu negras\
pa sacar la casa avanti\
ya traer al mariñeiru\
frescu, planchau ya iliganti,\
lu mesmu cuandu si gana\
que cuandu si pasamus fami.\
Vamus dais unas puntada\
a las cosas emportántis\
que s'oservan en el puablu\
ya que paezmi han gustati.\
Tocanti a lu riligiosu\
non creu podas queixati,\
la xanti asisti a la llesia\
tantu que ya nu si cabi\
tan pensandu en agrandalla\
ya outras riformas notablis.\
Va vinimus un retablu\
non comu aquel que tuviamus\
orgullu de lus antiguos\
ya pasmu de vesitantis,\
peru si quiara mejor\
qu'esti outru que mus punxaron\
que mus entristez el Templu\
comu ‘n pañu fumerariu.\
Ahora non ti estrañará\
por qué n'a llesia hay rivaulu\
ya andan salius del su sitiu\
la metá o todus lus Santus.\
San José al ver el bureu\
dexóu el su altar curriandu,\
comu esposu circuspetu\
a la Reina de tus Cialus,\
ya pa premiar la humildá\
punxárulu en el tú puastu,\
Tu non debis d'enfadati,\
tianis las llavis del Reinu,\
peru San José n'a llesia\
ya abogau ya consejeru.

El Campu-Santu, a mio ver\
non ha quedar ulvidau;\
lus muartus tamian merecin\
con decoru ser trataus;\
ya era tiampu si fixara\
lu que fan en outrus llaus,\
pa ampliallu lo que es pricisu:\
a la vera hay bonus praus.\
Ya ta nombrada la Xunta\
en'a que tan enrolaus,\
armadoris, mariñeirus,\
pudiantis ya Otoridadis,\
bian mirecin un aplausu\
ya la ayuda que podamos.\
Tarus muy agradecias\
al nuastru celosu párracu\
que si desta cuantu puadi\
en todu quiar mejoranus\
ya trata a lus mariñeirus\
con amor ya con agradu.

De las Flastas Riligiosas\
deberán ser ponderaus\
el Novenario a Jesus,\
soleni ya bian cantau\
ya sobri todu la Misa,\
sonou a tiampus pasaus;\
la Prusición cuncurrida\
todu may bian ordenau.\
Ya de la Semana Santa\
mirez tamián ser notau,\
la Adoración de la Cruz\
el día de Viarnis Saantu,\
qu’ acudiarun muchus homis\
comu piadosus cristianus.\
La Soledad de la Virgin\
foi algu nuavu ya grandi\
subiandu la Prusición\
hasta ‘l cruci de la Cai,\
co las Ilucis apagadas\
lus balconis allamaus\
engalanaus con estampas\
ya lletrerus apropiaus,\
¡Qué bian cantóu La Ruperta\
a la Dolorosa Madri!\
Lus muastrus cantus antigus\
non dibian d'olvidasi\
son el alma de Cuideiru,\
riliquias de fe ya de arti\
¿non ti paez, San Pidrín,\
que debin de conservasi?\
La saeta de Alfredu\
entusiasmou a la xanti\
bian somea a la soa raza\
qu'a cantar nu hay quian lus gani.

Siguiremus dandu cuanta\
de mijoras ya adelantus:\
estu va ser Nova-Yor\
sigun lu que progresamus\
lus rascacialus aquí\
ya lus hay a muchus añus.\
Vamos tener agua en casa,\
que laur ya mus lu aprobarun,\
ya bona falta mus fai,\
que las fontis tan secandu,\
Nuavi millonis ya más,\
de pesetas pa esti Puertu\
dicimnus tan cuncididas\
ya cuestan en Pirsupuastu,\
has dais la Tú proteción\
a lus que miran pol puablu.\
Peru nun sei por qué fin\
las obras nun dan cumianzu,\
ya entre tantu compañeru,\
tamus aquí padiciandu,\
mucha pesca vian por tiarra\
ya asina vamus tirandu.\
De toduss modus San Pedru,\
has bindicillas, Patrón,\
ya concédiid el Tú amparu.\
¡Aspera, voy advirtiti!:\
sobri aquellu que falamus\
de que baxaras a venus,\
non preparis la maleta\
que ta ‘l  hospedaxi inciartu.\
"La Casa del Pescador"\
unda non la teneremus,\
tan en suspensu las obras\
po la falta de dineiru.\
Si guias ir pa "Casa Sergia"\
tianlu ahora todu modernu,\
a ver si ti fai rebaxa\
por ser el Patrón del pueblu.\
Po la mesma enfermeda\
sobri pouco más u menus,\
de casas de “La Telaya",\
sin estrenar las tenemus.

Hasta lus peixis ahora\
pescansi por outrus medius,\
menos mal que d'enventoris\
tamus sobraus en Cuideiru\
además del "Patrunin"\
que vian en us papelis,\
hay outru pa ´l abadexu\
que t’ isplicaréi, San Pedru:\
Ya un pedazu d’ hojalata\
que tian un ciartu misteriu\
con unus cuantos buracus\
pa meter el apareu\
non nisicita carnada\
esu aforra po lu menus;\
Vou siguir co la enfilada\
de lus cambius que fixarun:\
Nun hay "caleón de Gurixu",\
nin "caleón Salsipuadis"\
todu son callis curridas\
que las llaman pavimentus\
hasta ‘l Mualli del Oesti\
con asfalcu tan puniandu\
ha quedar comu'n salón\
ya han dasi allí discunciartus.

Hay sociedá del Miau-Miau\
mejor que la de lus negrus,\
las redis son de nailón,\
el bocarti vian de Pénjamu.\
De sus cohetis atónitus\
que lus llaman palnetarius,\
sabi Manolu el de Pozu\
a la menuta isplotallus,\
ya nun quiaru dicir' mas\
porque tarás mareau.\
De lu que pasa n'el mundu\
sera mejor non mentallu\
por non meteti pavor\
non vaya dati un colasu.\
Andan riunius lus “Grandis"\
disfaciandu ya enventandu;\
¡¡Ve istrallar una tronada\
que non vey quedar min rastru!!\
Asina que has tar alerta\
ya desque oigas el istruandu\
rivirati pa esta banda\
ya bótanus un anzualu.

Fáltami falar de esportis\
aquí si que ta lu buami\
Va "El Marinu" a toda vela\
ganóu sis unu al Pravianu,\
pera, amigu, perdeu’ I rumbu\
ya fuamus iliminaus\
por dos tantus de la porta\
que ellus en Pravia mitiarun.\
¡San Pedru !, ¿visti "La Lola"?\
Llévalal hay que contestanus\
"La Lolona" de seis golis\
llevárunla lus pravianos\
ya truximus "La Lulina"\
por dos golis disgraciaus\
¡ Otra vez sera, Marinu,\
que en el xuagu ésu ya dau!\
Outru quipu de rapacis\
vamus tener de ripuastu,\
del Frenti de Juventudis\
que prisidi don Iduardu;\
naceunus "EL MARININ'\
que yà si ta preparando\
pa dar patadas ya golis\
a "marinus" ya  pravianus \
Lus Festejus d'esti añu\
non puadin ser muy sonáus\
po las causas qu’ al comianzu\
ya deixamus isplicau.\
Has agradeceis l'isfuarzu\
al Alcaldi lu primeiru\
ya a lus que ayuda i prestarun.\
Aquí lu que emporta más\
ya que seas venerau\
ya que lus cultus na ilesia\
sean con fé celebraus\
pa non dismintir la casta\
de aquellus antipasaus\
que na custión riligiosa\
fuarun siampri rinombraus.\
Si hay algun gutín de más\
non ti des por enterau.\
Pa pidricat el sermón\
venu el maxistral d'Uviadu\
que ya un siñor de rinombri\
ya quiar bian a lus pixuatus.\
Musicas hay a trompón,\
las orquestas ya viniartin,\
non hay qu'ulvidar la gaita\
que San Pedru ya gaiteiru\
asina  las ‘’veteranas’’\
ha regucijar el cuarpu,\
las mozas ya lu fairán\
con sus bailis "esternus”\
han bellar hasta ‘l bayón\
que paemi ya lu más nuavu.

Ahora vayan unus vivas\
pa lus que lu miriciarun :\
Un ¡Viva ! al Gobernador\
que foi el primeru dandu\
ya s'entéresa pol puablu\
pa que vaya progresandu.\
Outru pa lus mijicanus\
que risuanin todu lu altu,\
a lus presentis ya osentis,\
que is dimuastri’ I nuastru agradu,\
que si non fuara por éllus\
non pudiamus festejallu.\
¡Que viva ‘l Siñor Alcaldi\
ya demás Otoridadis,\
ya todus lus que aqui tan,\
viayus, pequeñus ya grandis \
ya que vivas Tu, Patrón,\
con San Pablu muchus añus\
ya que viva San Pablín\
que ya quirian matallu!

Risuanin ya las trompetas\
ya que estrallin lus petardus,\
traéimi pa acá un "culín”\
que vou dar fin al relatu,\
peru antis voy ripitivus\
la copla de lus pixuatus:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!