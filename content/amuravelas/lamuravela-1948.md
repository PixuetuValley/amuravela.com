+++
draft = false
date = "1948-06-29T12:00:00+02:00"
publishdate = "1948-06-29T12:00:00+02:00"

title = "L'Amuravela 1948"

description = "El sermón de L'Amuravela de 1948 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Juan Luis Álvarez Bravo “Totó”"
    homepage = "/reciters/juan-luis-alvarez-bravo-toto/"

[image]
    src = ""

[alternatives.en]
    code = "en"
    url = "/en/amuravelas/lamuravela-1948/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

¡Gloriosu Patrón San Pedru,\
puadis tar más que contentu\
ya comu nunca orgullousu\
de ser el patrón del pueblu.\
Vulviarun aquellus tiampus\
de lus miós padris ya gualus\
en que con fervor vinian\
a faceti acatamiantu!\
¡Cuanta xanti vian a honrati!\
¡Hay más xanti n'a Ribera\
que de peixis Tú pescasti\
en Cana de Galilea!\
Bian quixara, Santu Hermosu,\
tenéti aquí a la mió vera\
prisidiándunus las lanchas\
comu prisidis la Ilesia\
ya comu nun puadi ser,\
desdi"l Cialu táti alerta,\
vou falati cuatro cousas\
contandu co la tou venia:\
Anti todu, Gran Apóstul,\
has tener indolugencia\
s'isti añu non  ti osequiamos\
con tanta manificencia.\
Lus tiampus siguin tan malus\
comu cuandu habia guerra;\
la pesca nu abunda mucha\
algunus non ganan perra.\
Lus precius tán po lus sualus\
ya "la tasa" nus la enreda;\
bian puadi ser, Tú sabrás,\
que mijor non si mirezca.\
Ten por siguru, San Pedru\
que la xanti mariñera,\
desdi ‘l más nua vu al más viayu,\
siampri con fe ti veneran.\
Non solu lus pescadoris\
tamián la xanti de tiarra;\
basta ver la Cumisión\
que tá d'ellu dandu pruebas\
por non deixati sin fiastas\
esmuliándusi de veras.\
Tianin bona voluntad\
que yá cundición primeira,\
fixarun lu que pudiarun,\
Tú is darás la ricompensa.\
Non piansis, qu'algunus hubu;\
(dicir la verdá yá fuarza)\
que si purtarun en estu\
de muy mizquina manera\
nun dandu lu que dibían\
lus que más ganan con ellas\
ya diciandu nu is importa\
que ‘l puablu tuviara fiastas\
facianduti algún dispreciu.\
Peru nu is lu ichis en cuanta,\
guay yá día de jolgoriu\
comu lu manda la Ilesia\
ya pa que Tú nus  perdonis\
hay que olvidar las ofensas.\
Mira, mióu Santu del alma,\
tán aqui a la nuastra vera\
algunus hermanus nuastrus\
que vianin de las Américas:\
El Gandingu ya Burisu\
Resaca ya la Polea\
con el "Cónsul de Cuideiru"\
que fala en llingua pixuata.\
Ellus ya las sos familias\
quiarin guay dati una muastra\
de que nunca ti ulvidarun\
viviandu'n lexanas tiarras,\
dandu, pa jaer lus festejus,\
un bon montón de pesetas.\
Ya non solu diarun ellus\
:sinón lus qu'allá s'alcuantran\
que non pudiarun vinir\
:peru unviarun moneda.\
Respeutu a lu que mus pasa\
falaréi d'esta manera:\
-El mundu sigui pirdiu,\
mira ver cómu lu arreglas,\
l'estraperlu tá en su puntu,\
solu medra el qu'estraperla.\
Mira ver, Patrón Binditu,\
si nus das bonas mareas,\
a lu menus de bunitu\
que ya emprimóu la costera,\
pa que las probis muyaris\
podan mercar unas telas,\
qu'esti añu llevan más\
pos van tapandu las piernas.\
Comu son desaxeradas\
ya quiarin ir a la moda,\
tou viandu que van llegar\
outra vez a arrastrar cola.\
Ya que nun si pongan tontas\
nin prisuman las de planta,\
pos el que más ya'l que menus\
tán deseandu "la baxa".\
¿Non sabis que lus aldianus\
tán con un miadu qu'aterra\
porque baxarun lus xatus\
ya piansan que van dar quiebra?\
Comu Tú queras, Patrón,\
quedan co la boca abierta,\
tianis las llavis del Cialu…\
¿quián ti gurguta na tiarra?\
Non ti pidimus nin bloquis,\
nin tan siquiara picadas,\
peru que non falti ‘l pan\
ya fariña pa faer papas\
ya unus culinus de sidra,\
anque sea de la mala,\
pa remoya 'l gorgoleiru,\
ya dar lus vivas con gracia.\
¡Viva Pedru, viva Pablu,\
ya toda la Parentela!\
Vivan las Otoridadis,\
las ceviles ya las clérigas!\
¡Que viva ‘l Siñor Alcaldi\
que tantu mus considera\
ya que po'l probi ya ‘l puablu\
con tantu tesón si desta!\
¡Que viva la Cumisión,\
La múxica, las orquestas,\
la gueito, lus xigantonis\
ya las mozas casaderas,\
pixuatas ya MIJICANAS,\
viudas, casadas y'a MEDIAS\
ya vivan lus foraterus\
que dan rialci a la Fiasta.\
Cantaremus a la danza\
comu cantaban las viayas\
la copla que mus deixarun\
lus antigus en herencia:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!