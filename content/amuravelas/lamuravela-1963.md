+++
draft = false
date = "1963-06-29T12:00:00+02:00"
publishdate = "1963-06-29T12:00:00+02:00"

title = "L'Amuravela 1963"

description = "El sermón de L'Amuravela de 1963 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Juan Luis Álvarez Bravo “Totó”"
    homepage = "/reciters/juan-luis-alvarez-bravo-toto/"

[image]
    src = ""

[alternatives.en]
    code = "en"
    url = "/en/amuravelas/lamuravela-1963/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

Con toda sulenidá,\
Gloriosu Patrón San Pedru,\
dati la salutación\
esti puablu mariñeiru.\
Sos cada vez más quiríu,\
que bian nus das l´alimentu,\
ricordáu ya veneráu,\
con amor, po lus pixuatus;\
peru nun ha ser de boca,\
tian que salinus de diantru.\
Lu mesmu que´l outru añu,\
tamián en esti debemus\
a la tóu gran prutición\
el tar sanus ya correchus.\
Con perdón de lus celestis,\
nun hay comu Tú, San Pedru,\
qu´andasti sobri las aguas\
ya si non fuara po´l miadu\
llegabas a las Américas\
faciandu´l discubrimiantu\
ya aforrabas a Colón\
el trabayu de facellu;\
ya, ¿nun visti qu´esti añu\
tratarun de remedallu\
co la nau “Neña Sigunda”?\
Peru esu nun iba´l casu,\
la quistión foi la primeira\
en sin saber l´Oceanu.\
Deixaréi estus mariaxis\
pa siguir co´l nuastru cuantu.

Foi muchu lu qu´esi añu\
de mundacionis si viarun,\
de currimantus de tiarras,\
de disgracias ya de fuáus;\
¡si foi malu´l que pasóu,\
esti remachóu´l clavu!\
L´Iviarnu, ¿güístilu Tú?,\
foi tan xeláu ya tan llargu,\
que coméu la Premavera,\
nun i dexóu  más que´l rabu;\
daba pena güir el cucu,\
cantaba comu afogáu.\
Piansu you que esu ha ser\
(puadu tan intivocáu),\
que con tantu ispirimentu\
tan lus Polus displazáus;\
¡han vininus pa estas maris\
las focas ya´l bacalau!

Abondus mesis, po´l tiampu,\
tuviamus que tar folgandu,\
lus de baxura, s´intiandi,\
peru desdi´l mes de marzu\
con mirluzas ya bisugu,\
lus gurgüis ya redoballus,\
comu ta el preciu subíu,\
bian nus vamus atotandu.\
Tocanti a lus de la altura,\
a esus chorréanis lus cuartus;\
solamenti de bunitu\
a muchus milis partiarun,\
que foi la mejor costera\
de que tenemus ricuardu;\
de bisugu, poucu menus,\
outra vez fuamus lus amus;\
de l´ardora idim de lianzu\
co lus nuavus aparéus,\
qu´ahora, ¿sabis?, son de nailu.\
En´as lanchas lus colchonis\
nun son comu lus d´a antañu,\
qu´iban de fuayu; ahora haylus\
de “flexi” de lus más carus.\
El bocarti ya outrus peixis,\
paezmi que po´l tamañu,\
tomarun, ¿guais?, vetaminas\
d´esas de lus cricimiantus:\
cóngarus de trenta kilus,\
lus bunitus comu xatus,\
caballas comu bunitus,\
ya mirluzas ribuyandu,\
bian frescas, ya non comu esas\
que las metin entri hialu.\
Peru siampri, ¿guais?, la mar\
cóbranus d´algun empuastu,\
que si paga co la vida\
d´algún compañeiru nuastru:\
A la vera d´Avilés\
pirdiamus un bon pixuatu\
que, comu ya dáu de siampri,\
al Tú amor lu encomendamus.

Vou contati, San Pidrín,\
las vesitas que tuviamus:\
Pa celebrar la Cunquista\
de La Flurida, vinairun\
a la villa d´Avilés\
trenta y seis amiricanus:\
un xeneral, el alcade,\
ya outrus miambrus destacáus,\
pa faer un homenaxi\
a Pedro “El Adelantáu”,\
d´Avilés natural natu.\
Ya comu tamián Cuideiru\
tuvu parti en zafarranchu,\
que de qui foi una navi\
nombrada “Ispíritu Santu”,\
costruída ya trepulada\
toda por xanti del puablu,\
porqu´iba de quí un hermanu\
que si llamaba don Álvaru,\
tuviarun la curtisía\
de vinir a vesitanus\
co´l alcaldi d´Avilés,\
ya muchu acompañamiantu.\
Al son de tambor la geuita\
que de la Villa truxarun\
(siampri lus avilesinus\
fuarun ya son sandungueirus),\
baxarun la cuasta abaxu\
con gran xintíu ya xaréu.\
El nuastru siñor alcaldi\
co la su bona presencia,\
honrábanus prisidiandu,\
que bian ya muchu si desta\
en mejoras ya en pogresus.\
Las chavalinas, bellandu\
a todus daban contentu;\
la Plaza ya´l Palación\
rillumaban de lluceirus,\
ya allí foi la cunvidada\
a lus grandis ya a lus neñus.\
Al Alcaldi La Flurida\
numbrárunlu “Fíu del Puablu”.\
Nu is intindíamus la fala,\
peru esu nun foi defeutu:\
Ellus tampoucu a nusoutrus,\
ya quedamus tan contentus,\
que con culinus de sidra\
todu s´iba cumprindiandu:\
brindis, abrazus ya afotus\
a tutiplén si fixarun.\
“El Guaín” co las chavalas\
bellandu ganóu el premiu,\
ya dispuás intirviudárunlu\
en ínguilis ya en pixuatu.\
Ellus iban muy amábilis,\
sincillus ya campechanus,\
ya lu mesmu las siñoras\
que sunrían saludandu,\
bian vistías ya calzadas,\
de bisontes lus zapatus,\
ya lus gorrus de liopardus.\
Tuvu una fiasta tan guapa,\
que feixu albaciar el tiampu;\
hasta n´a tilivisión, ¿güisti?,\
sacarun al nuastru puablu.\
Tamián en esas alturas\
tuviástis que celebrallu,\
qu´a más de bonus marinus,\
iban muy bonus cristianus.\
D´aquellus viaxis de llonxi\
quédannus algunus rastrus:\
La Casa de Panzacola,\
que llamarun en ricuardu\
de la bahía de llá\
que tian esi nombri puastu;\
ya del “Agua de Flurida”\
nunca mus faltaba´l frascu,\
pa goler bian lus domingus\
ya pa dar friscura´l cuarpu.

El día primeiru d´abril\
tamián venu vesitanus\
el Menistru d´Obras Públicas\
pa ispicionanus el puartu.\
Foi ricibíu, vou iciti,\
con alligría y´aplausu,\
ya él tamián nus falóu\
con curtisía y´a agradu,\
prumitándunus facer\
lu que sea pa mejorallu.\
Ahora falta, Santu Hermosu,\
que nus eichis Tú una manu,\
ya sabis que la memoria,\
floxea n´us altus cargus,\
que nusoutrus ya complimus\
con aquél santu mandatu\
que dio Dios n´el Paraísu:\
“Crecéi ya multplicaivus”;\
El agrandanus lus medius,\
cumpitiis a lus Gubiarnus.

El siñor Gobernador\
pasóu puriquí de pasu\
pa Sanmartín ya Uviñana,\
ya Soutu, qu´inagurarun\
una plaza ya un gran parqui,\
ya tantu si calentarun\
qu´al istrallar un ceheti,\
tres a la vez lu fixarun.

Pa istrinar al “cha-ca-chá”,\
por outru nombri “estrategu”,\
viniarun el outru vranu\
dos Menistrus nada menus.\
El tren, ¿guístilu Tú?,\
ya muy guapu ya modernu,\
peru tian sólu dos cochis,\
asina que lus viaxerus\
tianin las más de las vecis\
que quedar en sin asiantu,\
ya tampocu hay au poner\
lus bultus nin lus maletus.\
La carretera en sin llucis,\
demás crecéu el mallezu,\
ya istrichóusi, que nun puadi\
ir a la par un cortexu.

Todu esti mundu oniversu\
sigui cabeza con rabu:\
guerras frías ya caliantis,\
piratirías ya engañus.\
Lus mandamás ya manatis,\
“Nikitas” ya “Kenedianus”,\
xúntansi pa faer la paz\
ya nun faer artefautus,\
ya en cuantis que si aseparan,\
fan lus nuclaris a ciantus.\
El remediu ha de vininus,\
comu dixu´l Padri Santu\
que foi quiríu y lloráu\
hasta po lus non cristianus,\
d´esi “Conciliu Ecomenu”\
que s´imprimóu l ´outru añu.\
Esu encúmbiti a Ti, Patrón,\
por ser, ¿guais?, el Primáu,\
pa que haiga un sólu Pastor,\
ya todus séamus hermanus.

Siguin dandu virigualtas\
lus homis “encasulaus”\
alredor d´esti Planeta\
que ya ta bian riviráu.

Nun si puadin nin contar\
las mijoras que tuviamus:\
Imprimandu pur inriba,\
Un palaciu en Tolombreu,\
casas nuavas por u quiara\
fansi en todus lus requeixus,\
outras llevantan lus pisus\
que somean rascacialus,\
ya fachadas de pustín\
en´as de ciartu abolengu;\
rispitivi a lu demás,\
a todu “alcanfor” pur diantru:\
llavadoras, xeladoras,\
ya bonus cuartus d´aseu;\
ya, pa guisar, gas “mundanu”,\
que nun afuma´l pelléu.\
Por caleas ya calionis\
puadis ir en sin trupiazu;\
¿pa qué quias lus farulinus\
qu´iban del siglu pasáu…?\
hasta el mualli del oesti\
todu tian bon allumbráu.

Mucha alligría nus dióu\
ver ir al Siñor del Cialu\
con rivirencia debida,\
llucis y´acompañamiantu,\
en´a Cumunión Pascual\
a vesitar lus enfermus.

En´a Telaya fixarun\
¿guais?, un oratoriu nuavu;\
la Patrona ya la nuestra,\
de Fátima o del Rosariu;\
asina puadin güir misa\
lus dumingus a las cuatru\
n´esi barriu que, paemi,\
que ya cusmupulitanu;\
celebrámusi la fiasta\
el día treci de mayu.\
Todu estu, hay que icillu,\
debémuslu al nuavu Párracu,\
que s´ismera ya si desta\
trabayandu en sin descansu.\
Deixandu aparti las misas,\
ya lus toquis, ya lus cantus,\
que pa todu tian gran arti,\
pidrica comu San Pablu.\
Él formóu la Acción Católica,\
danus apuyu y´aliantu;\
has bindicillu, Patrón,\
que bian cuida al sóu rebañu.

El día de Xuavis Santu\
ya pa faer el ropeiru,\
pidiarun roupa n´as casas\
ya foi munchu lu que diarun;\
lu malu ha ser que a lus probis\
nun séi si lus toparemus…

En´as Iscuelas del Pitu,\
a más del mantinimiantu,\
pa subir en sin cansasi,\
van lus neñus en un autu,\
asina aforran las mugas,\
lus solis, ya lus zapatus.

Quitárunnus lus Cunsumus,\
¿intiandis Tú esti fregáu?;\
ya nun baxa´l cumistibli,\
debéu de quedar colgáu.\
Ahora ya quedóu “La Cuca”\
en santa paz ya descansu;\
¿con quián ha tumbar Sabinu…?\
¡Dios nus garri confesáus!

El relós del Yuntamiantu\
pur fin ya venu operáu:\
Cristal nuavu, las namillas,\
ya´l vexilanti cambeau.\
Ahora sona lu que marca,\
ya si tian d´algún trupiazu,\
dai Miliu un embutunín,\
ya naidi ha ver el frescasu.

El “Bar del Marinu” tuvu\
unus mesis aparáu,\
peru ya ta foncionandu\
co lus nuavus encargáus.

Pa anoncear mejor la pesca,\
van lus camionis cantandu\
con altas-vocis ya cintas\
que sonan comu lus radius:\
de puablus, brañas, ya aldeas,\
salin a comprar pitandu.

Lus seminaristas, ¿guais?,\
del Siminariu d´Uviadu,\
que tuviarun aquí un día,\
bona sorpresa mus diarun.\
En´a ilesia, ta sabíu,\
comu era en mes de mayu,\
a la Reina de las Floris\
con gran ximistría cantarun,\
ya a la puarta´l Santu Templu\
dispuás tuvu lu más guapu:\
con guitarras ya viulinus\
ya panderetas tocarun\
comu cunsumíus artistas\
qu´a todus entosiasmarun;\
ha ser San Pascual Bailón\
el que lus insiña tantu.\
El provechu foi pa “Quilu”,\
que todus i diarun cuartus.

Las chavalas de Cuideiru\
representarun un “treatru”\
que, ¡mi alma!, bian nus prestóu\
po lu bian que lu fixarun;\
nombróusi hasta el “Palumbín”\
ya outrus pixuatus d´antañu.\
Tocarun muy bian lus neñus,\
dióu el carteru un cunciartu\
tocandu la filarmónica\
que daba gloria iscuchallu;\
outru, la Tuna Murensi,\
que cabóu d´entosiasmanus.

La Telaya ya Aroncés,\
comu tan por sitius altus,\
tianin la tilivisión,\
falta n´el nuastru buracu.

De modas, el que las puan,\
comu siampri ha ser el diañu:\
las sayas de las muyaris\
subin ya baxan d´engañu;\
las de novedá más nuava\
son las sayas de “disparu”,\
asina han ir disparadas\
pa la Lluna o pa´l ispaciu.\
Si ves lus vistíus de nuachi\
tianis que tapar lus guayus,\
la chambra son dos tirantis\
con un centurón p´atallus.\
Outras van tan aciñidas,\
qu´a poucu, ya´l mesmu cuadru…\
¡Tamus copláus de pilligrus\
lus probis homis honráus!\
Las que van encalzonadas\
fan mala facha bellandu.\
Lus montis en´a cabeza\
cada vez más empicáus;\
un día al entrar en casa\
han trumpicar co´l teáu.\
Si ti cuadra un moñu d´esus\
en cini, ¡tas arregláu!:\
Gastasti en baldri lus cuartus,\
ya salisti renegáu.

Si eran poucu lus polaris,\
mangantonis ya cobaltus,\
venu el “Llicor de la maurti”\
a istrozanus el morapiu;\
el café ya l´avinagri,\
todu ta cuntamináu.\
A esus gallegus, ¿güisti?,\
rompéuis l´avaricia´l sacu;\
en ver de ser de sicultri,\
pudían matanus despaciu.\
Si vas beber una copa\
paez que ti tiambla´l cuarpu,\
anque háylus que prifiarin\
murir con butuninus puastus.\
Ahora, has icimi, San Pedru,\
lu que piansas d´esti casu:\
fuarun las más las muyaris\
las que pagarun el patu;\
esu ha ser qu´en empinar\
gánannus ellas lus tantus.

Fiastas haylas a trompón,\
más que días el calandariu;\
nun si véi de rumiría,\
qu´esu quedóu antiguáu.\
Tómasi el sol en´as playas,\
que ya lu mudirnizáu,\
que la mapa ya tener\
el pelléu anegratáu;\
¡asina tianin lus negrus\
a lus blancus enfuyáus!

El “Día la Mocedá”\
en Santana celebrarun,\
peru Ella ya San Xuaquín\
ritirárunsi pa diantru\
porque nu is currrispundía,\
que ya iban exageranius;\
salirán a ricibillus\
cuandu vaigan lus más viayus.

Cochis de todas las marcas\
baxan po La Cai arrastru,\
nun séi si será un poblema\
la quistión d´aparcamiantu.\
Todus quiarin aprobar\
el mariscu ya´l pescáu\
que tian outru resalséu\
ya ta mejor priparáu\
(cáimi de la barba el sen)\
que´l que dan en outrus lláus;\
n´as cincu partis del Globu\
ya ta bian acricitáu.\
Cumidas ya bibidurrias\
pa toristas ya famiantus,\
toda clas de “Pici-colas”,\
“Cacas-colas”, “Colas-cacus”,\
Nescafés ya en sin café,\
auquiara puadis tomallu.

Estas fiastas que faemus\
pa honrati a Ti y´a San Pablu,\
ya tamián, ya la verdá,\
pa´l nuastru divirtimiantu,\
piansu you qu´han ser sonadas\
ya de todu llucimiantu,\
que´l “cumquibus” t´abundanti\
ya ya´l que muavi´l cotarru.\
La Cumisión ya la mesma\
que ti nombréi l´outru añu:\
lus rapacis ya rapazas\
que de mocedá son ramu.\
Ellas guapas comu misis\
si el premiu nun lu ganarun\
n´us cuncursus de guapeza,\
foi que nun si prisentarun.\
Prisidenti, el mesmu Carlus\
conservau en cilibatu,\
que crecéu en simpatía,\
non vaigas pensar que´n añus.\
Bian si destarun faciandu\
rifas, bailis ya outrus cuantus,\
porque anque abunda el dineiru,\
costa trabayu axuntallu.\
Pa esu valin mijor ellas,\
comu son del sexu guapu,\
tianin más acetación.

Todu ta a puntu, Patrón,\
ya Ti tamus festejandu:\
misa soleni, sermón,\
la prusición ya lus cánticos,\
paézti de catedral;\
ya lu mesmu ha ser honráu\
el nuastru Apóstul San Pablu.\
San Pablín ha conformasi\
si non ya tan risonáu,\
que siampri foi de lus viayus,\
ya son más asosegáus.\
Danus la Tóu bendición\
que bian la nisicitamus,\
ya que sea la costera\
tan bona comu esti añu.\
Tianis el puablu, San Pedru,\
tudu bian engalanáu,\
con llucis ya colgaduras,\
bandirinas xiringandu,\
que rilluma de coloris\
ya dati alligría mirallu.\
La illuminación, de “El Topu”,\
que ya la punxu outru añu,\
peru tardóu en surdir…\
claru, taría en buracu.\
Dos orquestas que fan fumu:\
una ya nuava n´el puablu,\
la Montis, de Pontevedra,\
que séi you qu´ha de gustanus;\
la autra, “La Compostelana”\
que munchu aquí l´apreciamus,\
ya cuandu´l tristi socesu\
abondu que lu sintiamus.\
Pa honranus la Prusición\
viniárunnus lus Pravianus,\
ya pa ir del Mualli a la Plaza\
tumbandu co lus contrastus.\
¿Qué más quiás, San Pedru Hermosu?\
Tamus todus riviráus\
con tantu comu a quí venu\
pa festejar el tóu Santu:

Ahí tan lus cochis de choqui,\
caballitus, tiru al blancu,\
las barracas ya las “tómulas”,\
que han rapar todos lus cuartus.\
Hay que bellar lus tres días\
u más que sean lus cuatru,\
que suanin las giraldillas,\
danzas, gueitas, Perlindangu;\
nin lus “ronconis” nin “tuisis”\
que engurrubiñan los guasus,\
ya menus “la maldición”,\
que ha enfurruñasi San Pablu.\
Si algunu piardi la casa\
ha topalla en dispertandu.\
Ya pa brindar po´l Patrón,\
botu la muíña al altu:

¡Viva San Pedru Gloriosu,\
ya viva´l Siñor San Pablu!\
¡El Apostoláu enteru,\
ya vivan todus lus Santus!\
¡Un viva pa San José\
que nunca salíu nombráu!\
¡Todas las Otoridadis\
que vivan milenta añus!\
¡Outru viva al Comandanti,\
que tian de Marina el mandu,\
ya que con él la siñora\
disfruti por muchus añus!\
¡Vivan lus avilisinus\
ya lus nortamericanus!\
¡Vivan presentis ya osentis,\
cubanus ya mijicanus,\
que en denguna Amuravela\
lus deixamus ulvidáus!\
¡Vivan todus lus que tocan,\
lus flautines ya lus baxus,\
lus que inflan, lus que pitan,\
ya lus que lus tan mandandu!\
¡Que viva todu´l que quera,\
viayas, mozas, refugayu!\
¡Viva Cuideiru completu\
con todu lu que tian diantru!\
¡Que viva´l nuastru cantar\
ya que siga risonandu,\
que si vamus a la Lluna\
tamián allí hemus cantallu!:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!