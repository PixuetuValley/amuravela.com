+++
draft = false
date = "1951-06-29T12:00:00+02:00"
publishdate = "1951-06-29T12:00:00+02:00"

title = "L'Amuravela 1951"

description = "El sermón de L'Amuravela de 1951 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Antonio García Novo “Diego”"
    homepage = "/reciters/antonio-garcia-novo-diego/"

[image]
    src = ""

[alternatives.en]
    code = "en"
    url = "/en/amuravelas/lamuravela-1951/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

Has de prestami atención,\
Apóstul Patrunu nuastru,\
non vayas faceti'l sordu\
co la desta que sos viayu.\
\
Foi munchu lo qu' esti añu\
sufrimus lus d' esti puablu;\
¿hubu ah' inriba mudanza?\
¿siguirás en mismu puastu?\
Dígulu porque son tantus\
lus trastornus que tuviamus,\
que de pensallu tan solu\
puáninsi lus pelus tiasus;\
¡con diciti que de quiciu\
lus elimentus saliarun!\
La mar que mus da ‘l sostentu\
llegounus hasta la Rula,\
ya faciandu gran istruandu\
quixu llevanus lus barcus\
ya lus más tristi del casu\
foi la muarti d' un rapaz\
que di veras t'incumiandu.

El camín de la Farola\
quedóu del todu desfeichu\
(Estu foi un marremotu\
sigun intind íus dixerun)\
¡Qué d'utomías, Dios Santu!\
¿En qué pensabas, San Pedru?\
¡Fixistiti ‘I distraíu\
perque bian lu merecemus!\
Non nos deixis de tóu manu\
Santu Porteru del Cialu,\
que la fe de lus antiguos\
has ver renacer de nuavu\
Peru tocanti a esti puntu\
teu de falati lluegu.

¡La envernada foy d' abrigu\
puadis tenellu por ciartu,\
que más llargu nin más malu\
non tuviamus outru iviarnu!\
Siampri paicía nuachi,\
cuasi nun amanicíamus,\
tábamus como n' el tren\
entri mediu sonuliantus,\
paicíamus marmotas\
que cuntan vivin durmiandu.\
Non cesaba de llover,\
granizus, truanus ya viantus.\
Díguti que la Garita\
tian bian durus lus cimiantus,\
non sei comu nun volou\
pa Engalaterra lu menus.\
Esti añu, pa mió ver,\
tan lus pantanus repletus;\
a ver si non nus marean\
con ristricionis ya cuantus,\
si non que lus dexaminin\
non vaya ser el socesu\
comu nas botas del diañu,\
que tan de buracus llenus.

Vamus ir de viantu en popa\
co n' el arreglu del Puartu\
pos firmarun un papel\
que lu llaman Pirsupuastu,\
de non sei cuantus millonis,\
pa que mus quedi bian anchu;\
¡ha ser mejor qu' el Musel\
Dios quera que lu veamus!\
Po lu prontu al Inginieru\
desde quí un ¡viva! y damus.

¿Non ves lu que ta pasandu\
co' I bocarti, Compañeru\
que ni con lluz ni a la ardora\
nus deixan que lu pesquemus\
tiniandu que dar ganancia\
a outrus puablus forasterus\
que mas Ilistus que nusoutrus\
deixan ganar el sostentu?\
Has diciis, Santu Patron,\
que el mar ya del mariñeiru.\
Tábamus más que murdíus\
con la eclís del chicharrón\
que tan siquiara unu viamus\
ni a l' escura ni a la lluna\
nin pa'l casual d' un remediu.

Ya comu' ntindíu que sos\
en' a pesca a lu que veu,\
vamus ahora a consultati\
sobri unus peixis modernus\
que nunca magar si viarun.\
(Non sei si tu en Tiberíadis\
llegarías a conocellus).\
Son del tamañu del panchu\
va la color blanca al vellus\
pero al metellus n' a lancha\
vualvinsi cuasiqui negrus.\
Comu' I nombri ta de moda\
ya en la color son hermanus,\
por llamallus d' algún modu\
llamámuslus COREANUS.\
Peru lu que mus faltaba\
era poder enteranus\
pa qué is puanin esa soga\
que nun paran dandu saltus,\
ya nombranla paralelu\
de lus trenta y ocho graus.\
Piansu deb in tar lus probis\
¡mi alma! bian arreventaus.

Espurriti bian, San Pedru,\
has mirar p' al outru llau,\
¿non ves que casas tan guapas\
tan faciandu n' a Telaya"?\
Pos nun son pa potentaus\
que van ser pa pescadoris\
conqui ya tas enterau;\
¡miánicas el mariñeiru\
vei quedar bian arreglau!\
tenera vacas ya tiarras\
ya venderá n' el mercau\
indianas, manteca, lleichi.\
ya manexara l’ arau\
desqui llegui la envernada\
pa que nun sea isplotau;\
asina ha ser el aldianu\
el que quedi xiringau.

Ya pa mejoramus más\
ya quedi’l puablu enlazau\
con una istación de trenis\
que y llaman tetrageaus,\
una carretera nuava\
faerán como ta mandau,\
desdi casa Don Ilisu\
po lus ríus ya lus praus,\
qu' han de tener que taponallus\
ya que sean esfaltaus.

Pos tampoucu en dar patadas\
vamus quedar retrasaus,\
ya estu ya de muchu méritu\
en puablus adelantáus.\
Isplicaréitilu un poucu\
si non tas muy ocupau:\
Tiniamus un equipu\
que taba comu embruxau,\
Cambióusi de Diritiva\
ya quedou escenxurau\
todu partidu que xuga\
puadi cuntasi ganau.

Esta mesma Diritiva\
tan de la Fiasta encargaus,\
por ellus habrá Festejus,\
non lu dexeis olvidau.\
Ponerannus una Rifa\
con outru nombri cambiau\
de tabola o de tombola,\
algu sona aproximau,\
ichai todus, non sea' l casu\
qu' ellus quedin fracasaus!\
Ya vus pagará San Pedru,\
que asina queda Él honrau\
ya contentus lus rapacis\
que esu son aficionaus.\
Haberá grandis partidus\
con Murus, Pravia ya Grau\
salirán e nus pirióricus\
isquirbius ya retrataus.\
P' al mesmu día de San Pedru\
hay un partidu anunciau,\
el “Marinu de Luancu”\
contra el qu' aquí ta formau.\
que ya el “Marinu Pixuatu"\
idos Maninus enzarzaus!!\
Ya'1 día de San Pablí.\
que ya' l "Día del Pravianu"\
outru partidu de facha\
será contra éllus xugau.\
Patrón, ayuda a lus nuastrus\
que non quedin derrotaus\
ya en casu de que lus veas\
en algún tranci apuraus,\
a lus outrus desde i riba\
faciandu el desimulau\
has ponéis la zancarrilla.\
ya si hay algún lisionau\
ichas la culpa a San Xuan\
ya quédasti tan templau.

Pa que sigas al currianti\
de lus acontecimiantus\
direiti qu' el Secretariu\
marchóu pa Pola de Sieru\
quedandunus Mirandina\
pa esquirbir lus documentus.

Outra nuava vou cuntati\
qu' ha de poneti bian anchu,\
¡que respetivi al talentu\
non ta Cudeiru debaxu.\
Ahí tianis al Patrunin\
que inventou un aparatu\
con que pescar el bunitu\
sin tener tantu trabayu.\
Ya una llavi de vapor\
con outrus más artefatus;\
sacoulu del su celebru\
ya insiñará a manexallu;\
han de tenenus invidia\
hasta lus amiricanus.

Aspera, atendi, San Pedru,\
lu que cuntati ahora vamus!\
Non sei, paézmelu a mi,\
que Tu tamián sabis algu,\
qu' entercidisti n' el Cialu\
por estus probis hermanus\
de tareas ya fatigas,\
pescadoris asturianus.\
La Virxin de Covadonga,\
la Santina de Pelayu,\
con muchu acompañamiantu\
quixu vinir aquí a honranus.\
Todus, en sin faltar unu,\
chiquillus, mozus y ancianus,\
saliamus a recibilla\
con' el mayor entusiasmu.\
¡Aquello foy el disloqui!\
¡Qué de arcus, floris ya ramus!\
Nunca Cuideiru si viu\
con tantus adornamiantus,\
Un arcu púnxulu Herreru\
que dislumbraya de guapu;\
el sigundu 'l  Yuntamiantu\
n' a parti baxa del puablu\
el outru cerca la Rula\
lus marinus ufriciamus\
con insinias de la mar,\
salvavidas ya outrus cuantus.

Non quedóu nin Tolombreu,\
Garita, ni altus nin baxus,\
nin plaza nin plazoleta\
que non tuviara adornau.\
Viansi además banderas\
ya palumbinas volandu;\
unus alzaban lus brazus\
a la Santina invocandu,\
outrus fincaus de rudillas\
ya algunus hasta llorandu\
Al amanecer del alba\
foi algu d' empresionamus\
todus po la cai arriba\
cantábamus el Rosariu\
que lu llaman de la Aurora\
llevandu velas nas manus,\
dispuás co la Procisión\
hasta lus muallis llegamus.

Bian nus dióu la bindición\
que bian prontu lu notamus:\
apenas Ella marchóu\
venu'l bocarti a inundanus\
con particionis qu' algunus\
de mil pesetas pasarun\
Ya non fuaron esus solus\
lus favoris que ganamus,\
que muchus que no lu taban\
con Dios si reconciliarn.\
Asina, ya ves, San Pedru,\
que non vas tener descansu\
porque a todus lus pixuatus\
tianis que meter en Cialu.\
Ahora vaya una puntada\
sobri outru asuntu muy serio:\
¿Qué pasa col soministru\
que non nus toca ni olellu?\
¿Mandárunlu pa Corea?\
¿Ya pa faer esprimentus?\
¡Ya miantras tantu nusoutrus\
convirtinus n’ esqueletus!\
¿Pa qué mus dan la Cartilla\
si non dan razonamiantu?\
Iban mejor pa faer\
la tu foguera, San Pedru.\
Porque pa danus un pan\
que non podemus comellu,\
non fan falta sus papelis,\
comprámuslu del trasperlu\
Las indianas ahora vianin\
de Valencia nada menus,\
a esti pasu cualquier día\
las fabas ya la merluza\
el bocarti, lus arbeus.\
Estu ta más cumplicau\
que la custión d' armamentus,\
que lus "Partus Atránticus"\
ya qu’ esus conversamiantus\
que tianin lus “Cuatru Grandis”\
que fuarun sesenta y mediu\
ya naidi sabi que falan\
nin lu sabin éllus mesmus.\
Fala con Santa Teresa\
si non puadis resolvellu;\
ya Patrona d' Entendencia,\
pos que trati d' entendellu.

Ya terminau esti asuntu,\
falaremus de Festejus:\
Vian la Banda de Sotrondio\
ya l' Orquesta de Langreu;\
non nisicitan elogius\
porque ya lus conocemus.\
Viniaran el outru año\
ya gustarun, por supuastu.\
Ahora una oservación\
siantu tener que facevus.\
Non vus ciagui l' avaricia\
lus que sois de Fondas dueñus.\
Non queráis apuxar tantu,\
hay que rebaxar lus precius,\
non isplotéis a San Pedru\
qu'esu non ya de pixuetus.\
Vamos didicar un día\
ya honrar a lus mijicanus\
y esi día, Compañeru,\
será el del Apóstul Pablu.\
Ya sabéis que, como siampri,\
unviarun un bon regalu:\
venticuatru mil pesetas,\
distribidas d' antemanu:\
tres mil unvian pal equipu;\
seis mil pa lus jubilaus\
ya' I restu son pa las Fiastas\
qu' estus días celebramus.\
Habéis de gritar cumigu:\
que ¡VIVAN LUS MIJICANUS!\
Tamián haberá esi día\
en el Mualli "Tiru al Platu"\
ya pa amenizallu más\
una currida de gatus.\
¡Qué viva l nuastru Patrón!\
Viva el Apóstul San Pablu!\
Viva tamián San Pablín\
ya vivan todus lus Santos!\
¡Viva el Siñor Inginieru!\
¡Viva el Siñor Ayudanti!\
¡Vivan presentis va ausentis!\
Vivan las Otoridadis.\
gaiterus, tamborilerus,\
lus músicus ya danzantis!\
¡Qué viva la Cumisión\
pa que vaya siampri avanti!\
¡Vivan mozas ya mucinas\
ya de todas las edadis,\
las vistías ya disvistías\
que de todu hay abondanti!\
Non puadu diciti más,\
vou refrescar el gaznati\
ya Tú quedrás reposar,\
San Pedru, que Dios ti guardi.\
Peru hay que cantar la copla\
que nun queremus que falti:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!