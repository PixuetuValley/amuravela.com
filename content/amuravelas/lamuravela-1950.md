+++
draft = false
date = "1950-06-29T12:00:00+02:00"
publishdate = "1950-06-29T12:00:00+02:00"

title = "L'Amuravela 1950"

description = "El sermón de L'Amuravela de 1950 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Antonio García Novo “Diego”"
    homepage = "/reciters/antonio-garcia-novo-diego/"

[image]
    src = ""

[alternatives.en]
    code = "en"
    url = "/en/amuravelas/lamuravela-1950/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

Ya tamus aqui, Patrón\
pa festijati ‘I tu Santu\
paez que vamus en bulina,\
tan deprisa pasou ‘l añu,\
Has ichar la tarabica\
p’ atendeme lu que falu\
y’ asómati al ventanin\
que you falaréi bian altu.

Poucu tengu que cuntati:\
el puablu sigui ‘l su rumbu\
sin que haiga nada emportanti.\
Peru de pesca, S. Pedru\
tamus que nus lleva ‘l diantri:\
non si gana nin un perru,\
feixu la cusca ‘I bocarti.\
Hubu algunus, vou diciti,\
qu’ en botis ya garrutinus\
con mirluza ya outrus pexis\
fixarun bonus cuartinus\
Peru lus demás, miou probi,\
d’ esta vamus dar en quiabra\
a estas alturas que tamus\
ya pa aburrir a cualquiara.\
Non puadi unu ichar un traji\
nin mercar unos zapatus\
nin aprobar un gutin\
pa que nus ranimi ‘l cuarpu.\
vas ichar un mariaxi\
a cai ‘l Franxón o ‘l Catalu\
o xugar una brisquina\
ya non puadis remoyalu\
Esti añu, Apóstul Gloriosu,\
tarás Tú solu d’ estrena\
qu’ un vistíu ti regalarun\
de tirciupelu ya seda.\
Ahora tamus aguardandu\
que va a llegar la sardina\
peru hay que saber tratala\
que ya una pesca bian rica.\
Con esas modas que sacan\
de dai plomu y pirsiguila\
con ardoris y’ a deshora,\
espántanusla ya imigra.\
Insiñanus Tú, San Pedru,\
comu vusoutrus faciais\
pescando a la bona ley\
ya miantras que duri ‘l día\
ir galdiar ya dai con maña\
el cebu que nisicita,\
pa que así ganemus todus,\
pa que ganin las rapazas\
ya podan ir endulasi\
ya ponesi bian reguapas,\
aunque d’ éstu intiandin ellas\
que tan bian amaestradas;\
ya verás comu han bellar\
hasta las viayas «La Raspa»\
Esu que nun tan lus cuarpus\
pa facer muchos extremus\
porque cumiamus un pan\
que nun sirvía de sustentu,\
malu comu la felén;\
dicin qu, era de centenu..\
algún centenu será\
peru non comu aquél nuestru,\
¿quián nus diara un garitin\
del que cumian nuastrus gualus,\
negru... peru llevantau,\
bian cuciu va sabrosu?;\
esti ta ¡mi alma! engomau\
que paez, ya nun ti miantu,\
comu esi chicli de moda\
qu’ andan chupandu lus neñus.\
Estus días ya mejor.\
bona falta nus facía\
porque además era escasu:\
¡cian gramus pa todu ‘l dia!\
Con esi poucu allimentu\
ningunu fuarzas tinía\
nin pa tesar po ‘l hulichi\
ni isar un palu p’ arriba\
Has mandamus un bon trigu\
si non morremus d’ afeichu,\
peru que sea pa nusoutrus\
ya que nun sea del trasperlu.

¿Güisti? Porque nus dexarun\
llibris las fabas indianas,\
caras comu ‘n Viarnis Santu\
tan puniandu las aldianas,\
Esu, ya ‘l escarabayu,\
que dicin roi la patata\
-va roéis a ellas la bolsa\
que la tianin bian finchada.\
Tan temblandu si is acabi\
el choyu de la pitanza\
porque n’ estus añus muchas\
fixeron aqui l’ Habana.\
Nun hubu temor de Dios\
nin hay concencia cristiana,\
ta el mundu saliu de quiciu,\
robar non ye cousa mala,\
peru hay que facelu en grandi\
que poucu ya una tontada.

San Pidrin, tamián vou dati\
nuticias más animousas\
respetivi a que en el puablu\
van facer grandis mejoras;\
aparti d’ esus Sigurus\
que desfrutamus ahora i\
prometéunus el Menistru,\
que paez buana presona,\
viviendas pa mariñeirus.\
bibiotecas ya outras cousas,\
comu ‘l Hogar del marinu,\
traida de aguas bona\
ya arreglar el nuastru Puarto\
que quedi  ‘n dibida forma.\
D’ estu tamus bian sigurus\
porqu’ il inginieru d’ Obras\
ya ‘l Siñor Don Castelao,\
intindiu más que de sobra.\
Todu estu nus promitiarun,\
si lu fan, tamus na gloria,\
apuxa Tú.desde riba\
por si is falla la memoria.

Falandu de binificius\
hay que pregonallu en altu\
que rumbosus comu poucus\
son lus nuastrus mixicanus.\
Unas quinci mil pesetas\
da mandar recoletarun:\
doci mil pa lus festejus,\
tres mil pa lus jubilaus,\
esu ya querer al puablu\
ya mirá po lus ancianus.\
Desde quí en nombri de todus\
con amor lus saludamus\
que sepan que lus pixuatus\
nunca podrán ulvidallus\
ya anque si fuaran tan llonxi\
mirámuslus comu hermanus\
Ya tú, San Pedru Gloriosu,\
bindicilus desde ‘l  Cialu\
ya has teneis las Puartas Francas\
pa qu’ entrin todus pa adiantru.

Habéis publicallu bian\
ya cantar coplas na danza;\
gracias a lus mixicanus\
tenemus fiastas de facha.

Ya pasandu a outrus asuntus:\
guixera you priguntati,\
si nun te paiciera mal.\
por un socesu chocanti:\
¿Teneis acasu ‘n en Cialu\
rigulviandu algún manganti?\
Digulu po lus «platillus»\
esus que llaman «volantis.\
que comu vianin de riba \
ya volandu po lus airis,\
penses si algún matrimoniu\
en Cialu si peleasi\
ya al tirasi co lus platus\
hasta la Tiarra baxasin,\
porque lus hay tan testonis…\
¡pa qué van ahora a nombrasi\
qu’ han armala hasta na Gloria\
si por casual si xuntasin!\
Outrus dicin que lus botan\
desd’ esi Planeta Marti\
pa desmostranus con ellu\
que son muy echaus p’alantri,\
que lus dexemus en paz,\
que non quiarin vesitantis.\
Ya  fan bian dicilu a tiampu\
porqui lus homis nun paran.\
nu is basta esti mundu viayu,\
anda rabu con cabeza\
faciandu istudius ya inventus\
pos además de la “atónita”\
descurrierun outru cuantu\
que si lu isplotan nun queda\
nin de La Garita rastru.\
Non puadu dicite ‘l nombri\
que por muchu que m’ ismualu,\
tan enrevesau lu tian\
que nun sei nin pronunciallu.\
Per upo lu que barruntu\
non si atrevin a esplotallu,\
que si desfacin el mundu\
nun queda unu pa contallu.

¿Visti da cuandu, San Pedru,\
que tenga alas lus gatus?\
Pos, miou probi, ya la moda,\
mi alma tamus arreglaus,\
ya va parecéis muy poucu\
el aldar po lus teaus.\
D’ esta hecha nin pa un remedio\
va quedar un pitu sanu\
De magar me lu dixerun\
andu espiandu lus gatus\
p’ ezmi qu’ al del «Calafati»\
ta comu saliandui algu\
pos tian unus bultiquinus\
enriba po lus dos llaus\
Miánicas, si ye verdá,\
xuruti que teu garralu\
ya unvialu pa Madrid\
qu, han dami muy bonus cuartus.\
Si mi sal esti negociu\
ya tengu na rifa aciartu\
cualgu la ropa de aguas\
ya métumi al estraperlu.

¿Qué piansas? Tamián Cuideiru\
en’ us fugolis alterna:\
hay dos equipus de “aúpa”\
« La Costera” y ”La Cosecha”\
comu verás po lus motis,\
son lus di mar ya de tierra.\
Quixera dicilu baxu\
peru la xusticia ordena\
por dos vecis nus ganarun\
lus condenaus de I‘ aldea.\
Estu tian isplicación\
qu’ entenderá cualisquiera:\
tan mejor allimentaus.\
alcóntransi con más fuerzas,\
non tan racionaus, que tianin\
la llavi de la dispensa\
ya mientras qu’ andan llindiandu\
entrénansi po las güertas.\
¡Animáivus mariñeirus.\
que la revancha ha ser vuestra\
y’ habeis llevar un arbitriu\
que non sea de lus de tiarra.

¿Que i dire a la Cumisión\
que non parou ‘n todul añu\
pensando como fairia\
lus Festejus  pa allegranus?\
Contentus podemus tar\
ya muchas gracias is damus.\
Vivan todus muchus añus\
pa siguir cumisionandu.\
Una rifa nus fixarun\
que ya talmenti un regalu\
pos por una pesitina\
cíncu mil salis ganando.\
Habeis comprar papeletas,\
si non llámuvus tacañus\
Ya non solu de las Fiastas\
s’ anduviarun ocupandu:\
arreglarun «La Caldera»\
pa que podamus bañanus\
con recreo ya decencia\
que ya lu que ta mandau.\
Facevus una advertencia\
paezmi que vian al casu\
Pa ciartas.. nisicidadis...\
hay pur i unus aparatus…\
Conque non vus digu más,\
hay que ser Ilimpius ya castus.\
Perdónami San Pidrin,\
peru toudu hay que falallu.\
Y’ahora ayudami a dar vivas\
que ya tan todus cansaus\
ya las mozas impaciantis\
por bellar un agarrau.

¡Viva San Pedru, San Pablu,\
San Pablin ya familiaris,\
que viva la Cumisión\
vivan las Otoridadis!\
¡Viva ‘l Siñor Igenieru\
ya lus sus acompañantis\
ya un viva a lus mixicanus\
pa que is llegui po lus airis.!\
¡vivan la sidra ya ‘I vinu\
ya lus dulcis de calzada:!\
¡viva la Cuenca Minera\
que ta bian representada\
po la banda de Sotrondio\
ya po la Orquesta de Sama!\
¡Vivan mozus ya rapazas.\
non digu nada a las viayas\
qu’ ahora toda son chavalas.\
Que vivan lus forasterus,\
viva ‘l Tambor ya la gaita\
ya ‘l Espetor de Llimpieza\
que ta con traji de gala!

Pa terminar va la copla\
de puastrus antepasadus:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!