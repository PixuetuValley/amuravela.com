+++
draft = true
date = "1965-06-29T12:00:00+02:00"
publishdate = "1965-06-29T12:00:00+02:00"

title = "L'Amuravela 1965"

description = "El sermón de L'Amuravela de 1965 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Juan Luis Álvarez Bravo “Totó”"
    homepage = "/reciters/juan-luis-alvarez-bravo-toto/"

[image]
    src = ""

[alternatives.en]
    code = "en"
    url = "/en/amuravelas/lamuravela-1965/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

¡Santu ya Excelsu Patrón\
ya de la Gloria Porteru,\
de magar fusti y has ser\
muy veneráu en Cuideiru!\
Cada añu vian más xintíu\
a faceti acatamiantu,\
peru lus que más t´envocan\
siampri han ser lus mariñeirus.

Nada mus falta, Patrón,\
en tiniandu el tóu rimediu;\
de “vagas” ya maremotus\
en paz ya en gracia saliamus.\
Tuviamus una galerna\
qu´azotóu todu´l mar cántabru,\
qu´anque nun causóu disgracias,\
feixu pérdidas ya dañus.\
Ahora sí, que, vou diciti,\
las folas iban de miadu,\
amontaban lus dos muallis\
qu´amenazaban tragallus,\
subripasandu hasta El Sabli.\
En´a Tabiarna del Puartu\
intrábanti ya salían\
que daban pavor ruxandu,\
ya hasta diantru, ¿guais?,\
saltaban piadras de diez kilogramus;\
a poucas pa Engalaterra\
fan, sin querellu el trespasu.\
A las cuatro la mañana\
taba´l puablu alborotáu,\
subiandu todas las lanchas\
pa ponellas al risguardu;\
llenaban toda La Plaza\
comu nun si tian ricuardu.

L´iviarnu tuvu zurrucu,\
nun ya que fuara muy malu,\
peru con tanta xelada\
lus peixis fundían pa baxu\
ya tuviamus bian de mesis\
paráus de brazus colgandu.

Pa que puadas dati cuanta\
de lu destáus que ya tábamus,\
bástati ver que el “Rio fríu”\
dicidíusi a ichar el rescu,\
ya Quilinu “Cordelera”\
salíu pescar al palangri\
pa ganar algunus cuartus.

Falaréi de las costeras\
pa que quedis enteráu:\
La de bunitu pasada\
foi bona, gracias ti damus;\
la de bisugu, a la enversa:\
bian poucu o nada pescamus;\
d´ardora, tamus contentus,\
qu´abundus milis partiamus;\
a algunus un is pintóu bian,\
peru fuarun bian iscasus.\
De baxura, hubu mirluza\
de sobra pa contentanus,\
ya dispuás la palometa\
en cantidá la tuviamus.

Tamus en tiampus, San Pedru,\
tan muvíus ya tan varius,\
que nada de lu que pasa\
paez acunticimiantu:\
Fansi ya desfansi puablus;\
por unas cuantas pesetas,\
mercas un coheti d´esus\
pa que llova lu que queras\
en sin medación del cialu.\
¿Qué ha dicir San Isidru,\
que i quitan el sóu gubiarnu?\
Nun ya pusibli acotar\
lu que pasa en Universu.\
Ya con tantu rigolver\
ya tantu rivirimiantu,\
tan del todu embelecáus\
esus vironis del tiampu:\
N´utubri nacin las floris,\
venu gran bochornu en marzu,\
por contra  tuviamus fríu\
nus mesis d´abril ya mayu;\
lus elimentus nun rixin,\
andan cabeza con rabu.

Vou contati las vesitas\
qu´esti añu ricibiamus,\
imprincipandu, ¿güisti?,\
po la de más altu rangu,\
po las altas xaraquías,\
que fuarun lus Reis Magus.\
La llegada foi por Pozu,\
ya en una “carroza-autu”;\
paemi entermedióu Miteriu\
que ha tener valiamiantu\
con esus grandis xerarcas;\
si vus veis n´algún apriatu\
habéis acudir a él,\
que bian sabrá´l ortiantavus.\
¡Muy guapus taban lus Reis!;\
ya de lus tres, el más viayu,\
iba el que tinía más gracias;\
el bian quiría falanus,\
peru el probi, a paecer,\
floxeaba en el pixuatu.\
¡Muchu si rían lus neñus,\
ya lus grandis cuasi tantu!\
Dispuás nun lus vimus más,\
sumiárunsi en sin notallu.

Mandamasis ya touristas\
muchus al puablu arrobarun;\
algunus iban d´encónitu,\
sábislu desqui marcharun;\
nun ti puadis isficiar,\
tianis que falar con tiantu.\
Las muyaris, a las vecis,\
dan la llingua isbalastrandu,\
ya cuandu van dasi cuanta,\
ta una Otoridá guyandu.\
Asina pasóu, Patrón,\
nun painsis Tú que ya cuantu;\
ahora que la que falóu\
supu tenesi en sou puastu,\
nun si acobardóu nin plizca,\
ya lu que taba faláu\
asiguróu qu´iba ciartu,\
que si si fan cousas bonas,\
hay tamián d´algún intuartu.

Del Estitutu que llaman\
de La Marina, po´l vranu\
venu el siñor diritor\
pa venus ya pa falanus.\
Al dicíi un compañeru\
lu de las obras del puartu,\
dixu que taba´l menistru\
con el puablu algu destáu.\
Nun tian razón, que nusoutrus\
bian al menistru apreciamus,\
ya en´a palabra que dióu,\
anque tardi, cunfiamus,\
porqui amás lu que pidimus,\
ya xustu ya nisizariu,\
nun ya cousa de turismus,\
nin d´adornus nin de xuagus,\
ya´l bianistar ya´l sostentu\
ya la riqueza del puablu.\
Si nun quiarin ou nun puadin,\
al menus dibían deixallu\
en´a mesma situación\
que taba fai trenta añus.

En el sitiambri pasáu,\
otoridadis ya puablu\
a vesitar La Santina\
ya llevar la ofrenda fuamus\
con divución ya con fe\
au tuvu el rey don Pelayu.\
Más de venti pixuatinas\
co lus trajis asturianus\
ya más guapas que la pólvura\
fixarun bailis ya cantus;\
tan bian, ¿güisti?, lu fixarun,\
que hasta el siñor Arzubispu\
que las tuvu contemplandu,\
diois la filicitación\
ya aplaudíu con intusiasmu,\
a más, bindición ixpresa\
pa todus lus qu´allí tábamus.\
Primeramenti n´a misa,\
co lus sus pañualus blancus,\
paicían palumbinas\
cuandu al Siñor ricibiarun.\
A La Santina tamián\
alligrárunsi lus guayus\
al güir el Temperendengue,\
las Danzas ya´l Perlindangu.\
Fixárunis bian de afoutus.\
¿Aú tan, que nunca las viamus?.

La Fiasta del Pescador\
tian más augi cada añu:\
siati días de cuntinu\
de misas ya de rosarius,\
aparti d´esparcimiantus\
pa neñus, mozas ya viayus.\
Ya ya de catiguría\
el “Coru de lus pixuatus”,\
que de tres ya de cuatro vocis\
iban entonáus lus cantus,\
iligíus ya dirigíus\
por el nuastru cura párracu,\
que ya´l alma ya´l motor\
de todu lu buanu en puablu.\
De Xixón varius chavalis\
unas milunías tocarun\
d´esa múxica moderna\
que llaman “rumbus de viantus”,\
ya diálagus d´unu solu\
faláus en babli asturianu.\
El que anonceaba iba Adolfu,\
simpáticu ya dispiartu;\
pa ser ispikir n´El Congu\
paemi lu sulicitarun,\
peru dixu que nun vei\
porque son antropofagus.\
Tamián en bar del “San Xuan”\
hubu pa lus xubiláus\
cuncurso de xuagu al tuti\
que Florentu ya´l Chispeiru\
fuarun lus que lu ganarun,\
todu a la Lley, esu sí,\
en sin trampas nin engañus.\
Lus neñus ganarun premiu\
con debujus ya pintandu\
en sin muastra nin papel\
de lu qu´ellus taban viandu.

Rispitivi al “Cuadru Artísticu”,\
n´esu tamián damus palus:\
aquí, n´Arena ya´n Murus,\
munchu xintíu y´aplausus\
(Cáimi de la barba el sen\
ya nun puadu apñonderallu).\
Ha siguisi la turnea\
po lus puablus comarcanus,\
qu´hemus cunsiguir más fama\
que lus “biatlis” inglesanus.\
En Pravia tamban lus “quinquis”; l\
us probis de lus pravianus\
nun puadin salir di nuachi, t\
an todus ispavoráus;\
nun faigáis más canandarius\
que ya ta todu isplicáu.

Qu´esti rincunín ahora\
“anda a floutu” ya muy ciartu:\
sellus de Correus, postalis,\
y´an sobris ves a Cuideiru;\
tamus “al ultra”, hau güir,\
con tantu adelantamiantu;\
ya si ya de rivirsionis,\
nun podemus dar abastu:\
treatru, cantus ya cinis,\
la tilivisión ya´l radiu.\
Hay toda clas d´enseñanzas\
pa pequeñus ya midianus,\
ya tamián pa lus adultus\
que si llaman nuturnáus,\
ya de corti ya de bordi,\
de llambiadas ya guisáus.\
Hay las “crátidas andantis”,\
qu´esas vianin insiñandu\
a guiar lus otomóvilis\
a homis, muyaris y´antrambus.\
Formóusi la Acción Católica,\
que ta devedida en ramus,\
co las ramas ya raminas\
sigún lus sexus ya añus;\
¡dispuás diránnus, Patrón,\
que falta “iscultura” en puablu.\
Nun quiaru diciti nada\
si miramus pa outrus lláus.\
Hay partíus de fugolis,\
balón-piasis, balón-manus,\
creiquesis ya besibolis,\
ya tamián de balón-paxu,\
carreras de becicletas,\
de globus ya de caballus,\
ya comu tantu llovéu,\
haberalas de llimiaus.

De lus cambius en´a Ilesa\
has tar Tú más enteráu,\
que con el tóu sucesor\
siguru tarás d´acuardu.\
La Misa dícisi ahora\
de cara pa lus que tamus,\
ya en vez de falar latín,\
fálannus en castellanu.\
Nun séi si acasu San Xuan\
tará un misgaín destáu,\
porqui el postrer Evangeliu\
de la misa suprimiarun;\
ya que la xanti tian priasa\
y´asina cábasi lluáu.

La Semana Santa foi\
con abondu llucimiantu:\
pa confesar ya sirmonis\
dos bunus flairis viniarun.\
La prusición más llucida\
tuvu la del Santu Intiarru;\
como llovéu, non salíu\
nin si cantóu el Calvariu.\
Las misas ya cumunionis\
el Xuavis ya Viarnis Santu,\
igual que la de dinuachi\
de Risurreición el sábadu,\
tuviarun muy cuncurridas,\
¡iba un xintíu disiartu!;\
peru, ¿qué quiás que ti diga?,\
hay poucu ricuimiantu;\
nun séi si son las riformas\
de “lijurgia” que fixarun,\
ou que con el mudirnismu\
ya nun hay la fe d´antañu,\
porque lu que manda´l Papa\
ha ser siampri lu más cuardu.

Va faési el mes que vian,\
pa vesitar a Santiagu,\
una pirigrinación\
de mozus, ya outra de viayus,\
cumprindiándusi las féminas\
del unu ya´l outru bandu.\
Has dicíi lus arriciba\
con amor ya con agradu;\
tian que tar agradicíu\
que aquí acupa el Tóu puastu.

La “Fiasta la Mocedá”\
foi cillibrada esti añu\
con cuncursus de la yenka,\
fugol ya bailis ya xuagus;\
rispitivi a mudirnismus,\
tamus en primeira puastus.

En el primeiru d´abril\
pasóunus aquí esti casu:\
qu´en ver de llovenus agua,\
caéu azufri de lu altu;\
en pucinus ya en pozonis,\
vióusi el pulvín amariallu;\
outrus dicin qu´el azufri\
tian que tar crestalizáu,\
peru, sea lu que sea,\
estu foi algu d´ixtrañu.\
Nun séi si serán la causa\
esus humis “astronatus”\
qu´andan dandu viragualtas;\
dos y´andarun po´l ispaciu,\
saliarun de la casulla\
amarráus sólu po´l rabu.\
¿Qué ti paez, San Pidrín?...\
A mi dami tufu al diañu.\
U tamián pudieran ser\
chinus desfaraguyáus,\
d´esus que mata el “Miau-Setú”\
que son milentas de ciantus.

En esti mundu modernu\
ahora todus son muy sabius.\
Salomón iba, mióu probi,\
en comparanza, un pezapu.\
Lus neñus sabin de aú vianin,\
sabin “el cómu ya´l cuandu”,\
lus grandis mandan nu´s padris, ´\
que dicin tan anticuáus,\
ya éstus andan incuíus,\
cuasi, cuasi is tianin miadu.\
Dispuás didican un día,\
dicin lus fíus pa honrallus,\
ya fanis un rigalín\
p´asina más enfuyallus.\
¡Si el honrar padri ya madri,\
non ya un día, que ya a diariu!

En sin dolor ya con múxica\
son ahora lus nacimiantus,\
comu sacaba las mualas\
aquel dintista afamáu\
que lu llamaban “El Llobu”\
ya vinía con un xiblatu;\
nun hay que mentar la “guala”\
porque por mor l´aparatu,\
sigún las munigrafías\
fansi muchus más “encargus”.

Las modas siguin “escenas”,\
lus moñus de rascacialus,\
las milenas po la cara\
u puarco-ispinus rigualtus,\
 ya pa entamar la cabeza,\
las vendas ya lu más guapu.\
Lus gorrus fuarun la mapa\
de la moda n´esti iviarnu,\
húbulas de toda clas\
ya de coloris vareáus,\
algunus forma cazuala,\
outrus acolocotráus,\
unus, mangas de café,\
vasus de nuachi embocáus,\
d´algunus n´a cocotera\
ya outrus con moutas al llau.\
Sayas de cuarta ya media\
co las rudías al frescu,\
si si gachan… ¡pa quéi más!...\
¡válgami el Siñor San Pedru!\
Lus calzonis van en augi,\
dati igual fema que femu.\
¿Ya lus homis, Santu Hermosu?\
¡Estu si que ya lu malu!:\
van comu mitíus en tubus\
con esus calzonis priatus\
u bragas comu lus neñus\
con milenas dispiláus,\
lus jersés con ruquilorius,\
 uñas ya llabius pintáus.\
¿Nun ves qu´en París de Francia\
ya tuviarun disfilandu\
maniquisis mascolinus\
con meneus prisumiandu?\
Estu, pa mi, ha ser pior\
 que lus barbudus de Castru.\
Hay una novedá nuava\
n´esti añu n´us patarrabus:\
que nun llegan a la cuarta,\
dos didas más incuyarun.\
Ya si iban poucu las playas\
pa ponesi casi en cuarus,\
van faciandu más pescinas,\
 que son pozonis de sapus.\
A una tourista de esas,\
de bikini ya descaru,\
mitiói un pez un plizcón\
que salíu más que gufandu,\
ya foi tar co la Xusticia\
pa que i reparara´l dañu.\
¡Tan lus pecis endináus\
con tantu disnudamiantu!

Tamus muy floxus, San Pedru,\
la carni non la aprobamus,\
d´algún que outru coneju\
o un pullín cuásiqui naniu;\
que saquis “gula” ou que non,\
fas vixilia todu´l añu;\
¡mi ánicas!, vamus cabar\
en flairis carmilitanus.\
¿Ya las siñoras indianas,\
que valéu el kilogramu\
a ochu  ya nuavi pesetas\
ya bian poucu más baxarun?\
Lu demás subíu al tenor;\
por esti camín que vamus\
non mus queda outru ricursu\
qu´aprietar el estomágu.

El “alcanfor” de las casas\
todu si vei completandu,\
con neveras frigulíficas\
ya comu un espéu en sualu;\
alredor las cincu mil\
costa, ¿guais?, el barnizallu;\
outras puanin d´esas chapas\
que son d´adornar palacius.\
Peru lu que más rivira\
ya mus trái en sin sosiagu\
ya la novela “La entrusa”,\
va pa seis mesis lu menus.\
Nun hay bar, casa nin frábica,\
desde Cuideiru hasta Uviadu,\
por radius ya transistoris,\
que nun si tea guyandu;\
nun si guisa nin si cuami,\
nin fas llabor de cunciartu,\
n´as tiandas nun si dispacha,\
nin lladrar puadin lus perrus;\
si nun si termina lluáu,\
d´alguna enferma de feichu.

Nun hay Cumisión nombrada\
que naidi quiar esus cargus;\
ya prisidenti el Alcaldi\
y´asisoránlu unus cuantus.\
Las chavalas ya chavalis\
son lus que ricaudan cuartus;\
nun serán fiastas llucidas\
porque nun si ta d´acuardu.\
Tan dos orquestas: La Montis,\
ya La Flurida gallega,\
que s´istrena n´esti puablu;\
xigantis ya cabizudus,\
gaitas ya tamburileiru,\
ya todu esi batiburrillu\
de tómbulas y d´istruandus.\
La iluminación del Topu\
ha llenanus de llucerus.

Bian quiriríamus, Patrón,\
honrati con más esmeru,\
nun da la manta pa más,\
que lus gastus son excesus;\
peru, esu sí, l´alligría\
ha rebosanus el cuarpu;\
pa blincar ya rivirtisi,\
nun lu hay comu Cuideiru.\
Han bellasi “Yenkas”, “Penkas”,\
el “Cuándu”, el “Cómu” ya´l “Menus”,\
todu de la nuava fola,\
que hay que tar a lu modernu.\
Pidu la Tú bindición\
comu ya de reglamentu,\
antis d´emprimar lus vivas,\
que vou facellu ahora mesmu:

¡Vivan San Pedru, San Pablu,\
ya lus onci compañerus!\
¡Que viva outra vez Santiagu,\
qu´esti añu ta´n candeleru!\
¡Vivan todus lus que tan\
en´us altaris ya´n Cialu!\
¡Vivan las Otoridadis!\
¡Vivan lus que tan baxu,\
lus d´inriba ya d´enmediu!\
¡Viva todu el zurriburri\
que menaza lus festejus!\
Vou dar un ¡viva! muy altu\
a Concha, de la Central,\
que sirvíu muy bian al puablu.\
¡Outru viva a La Llanera,\
que a San Antoniu el Paduanu\
punxui la sóu bandirina\
pa que si viara en teáu!\
¡Que vivan lus forasterus,\
mijicanus y´astronatus!\
¡Vivan la Tilivisión\
ya la Prensa ya la Radiu!\
¡Ya viva la nuastra copla\
que ya la que nus da aliantu!:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!