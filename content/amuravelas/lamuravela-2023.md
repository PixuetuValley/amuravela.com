+++
draft = false
date = "2023-06-29T12:00:00+02:00"
publishdate = "2023-06-29T12:00:00+02:00"
title = "L'Amuravela 2023"
description = "El sermón de L'Amuravela de 2023 como fue recitado en las fiestas de Cudillero el día de San Pedro de ese mismo año."

[author]
    name = "Cesáreo Marqués Valle"
    homepage = "/authors/cesareo-marques-valle/"
    image=""
    bio=""

[reciter]
    name = "Cesáreo Marqués Valle"
    homepage = "/reciters/cesareo-marques-valle/"
    image=""
    bio=""

[image]
    src = ""

[alternatives.en]
    code = "en"
    url = "/en/amuravelas/lamuravela-2023/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar L’Amuravela\
comu San Pedru asperaba.

Que bian ti veu Patrón\
en esi tronu sentau,\
comu Carlus “el Oreas”\
peru sin Camila al llau,\
cuntigu tamus nusoutrus,\
tas mijor acompañau,\
pos amás tianis tamián\
al santoral de lus cialus,\
baxamus a la Ribera\
desdi magar de lus tiampus,\
pa güir l’Amuravela\
ya filicitati el santu,\
puadi vinir el que quera\
que nun fai falta invitallu,\
asina que mirai bian\
¡igual ta pur-i Bolañus!\
si lu veis habeis dicili\
que puadi subir al palcu,\
¡el jefi de gabineti\
vei dexai el pasu francu!

Agora que tamus todus,\
paezmi, bian colocaus,\
vou imprimar pol prencipiu\
¡Filicidadis miou Santu!\
aquí tamus outra vez,\
por ellu gracias ti damus,\
esu foi que la salú\
marchóu bian duranti ‘l añu,\
nótasi la pruteción\
que nus facéis desde ‘l Cialu,\
pos cuandu nus fallas Tú,\
siguru que tá San Pablu,\
él sabi que lu queremus\
anque tea en sigundu puastu\
ya la misa de mañana\
que Sacramental llamamus,\
con toa solenidá\
a él i la didicamus.\
De San Pablín nun mi ulvidu\
siampri ucupa el tercer puastu,\
igual que Fernandu Alonsu\
lleva faciandu to`l añu,\
¡si li gustaran las fabas!\
cantábanus outru gallu,\
pos mezcladas co la sidra\
iba ir el cochi avolandu,\
muchu más que lus Red Bull\
anqui alas lis vayan dandu.

De la mar ¡que vou cuntati!\
que Tú nun sepas miou Santu,\
pos antis d’ungiti Papa\
fusti unu de lus nuastrus\
ya pasasti po lu mesmu\
qu’ aquí nusoutrus pasamus,\
peru tinías más suarti,\
taba ‘l Maestru al tou llau,\
multipicaba lus peixis\
ya garrabais a sacaus,\
facía calmar lus maris\
de las folas ya lus viantus,\
¡hasta por inriba ‘l agua\
lu vistis ir caminandu!\
A nusoutrus, nada mal\
nus viniría un melagru,\
pa poder surdir, Patrón,\
pos tamus tocandu en baxu.

La caballa, nin golella,\
asi llevamus tres añus,\
primeiru eran lus cupus \
de cántabrus ya de vascus,\
agora con lus que tenemus\
nin tan siquiara llegamus,\
unus íchanli la culpa \
la que al norti tan garrandu,\
nun deixándula que baxi\
a lus caladerus nuastrus,\
ya outrus al atún roju\
que toda la tá cumiandu,\
la quistión, sea unu u outru,\
¡bian que nus tan amolandu!

Nun si diou mal el porcebi,\
paez que ta foncionandu\
esi sistema de vedas\
ya el que tean vigilandu,\
pa que lus furtivus paguin\
lu que nus tan arrobandu.\
El pulpu portousi igual\
que lu feixu el pasau añu,\
asina, puadi dicisi\
que po lu menus llibramus,\
la mirluza algu floxa\
ya lus precius nu ayudarun,\
peru en las piscadirías\
abondu bian lus subiarun,\
con istu de la inflación\
alguín nus anda enfuyandu\
ya siampri somus lus mismus\
lus que pagamus el patu,\
¡ta dimostrau qu’ isti mundu,\
solu ta fechu pa cuatro!\
(Alimerka, Más y Más,\
Mercadona ya ‘l Amanciu).

Ya pa colmu de lus malis\
ahora quiarin colocanus,\
en mediu lus caladerus\
aú garramus el pescau,\
esi diañu de vironis\
que son eólicus llamaus,\
a nusoutrus, vou diciti,\
nin siquiara priguntarun\
si nus paricían bian\
o nus tan pirjudicandu,\
asina que paezmi a mi\
que d’aquí a poucu tiampu,\
hemus ver a Salvador\
tar vindiandu kiluvatius.\
Viandu el percal, nun t’íxtrañi\
que al bunitu pa pescallu,\
más llonxi tengamus qu’ ir\
co lus botis a buscallu.

A vecis Santu Patrón\
veísiti un poucu la manu,\
pos con algu ti distrais \
ya déxasnus al devalu,\
¿sinón quiaris ixplicami,\
ya isti yá el sigundu añu,\
que nus gualvin a traer\
outru compañeru muartu?\
anque vivía en Avilés\
siampri si sintíu pixuatu,\
iba n’ un barcu d’aquí\
pa más señas, el Viriatu,\
ya era ñatu d’Albirtín\
un mariñeiru d’antañu,\
todus sabemus que Luis\
ta acompañánduti en Cialu,\
peru esu nun avasta\
poucu sirvi de cunsualu.

Ahora vou a prusiguir\
co las nuticias del añu,\
lus festejus, las farturas\
ya outrus acunticimiantus,\
que pasarun en Cuideiru\
o en llugaris más lejanus,\
si puadu vou a facellu\
po la fecha el calandariu,\
peru nun ti alteris muchu \
si ves que pegu algún saltu.

En sitiambri la Santina\
festexamus en el puablu,\
comu siampri lus del GEAS\
de la cuava la sacarun,\
pa llimpialla de la ocla\
que si-i vei pegandu al mantu,\
dispuás comu costalerus\
a lu altu la subiarun,\
ya en prusición a la Ilesia\
pa la misa la llevarun,\
al cabasi, outra vez \
en el agua la mitiarun,\
pa que nus protexa bian\
ya sacalla diantru ‘n añu.

Tamián esi mesmu día\
lus ínguilis bian llorarun,\
morréu Isabel sigunda\
dexándulus algu guárfanus,\
pos había tau de reina\
cumplius lus sitenta añus,\
hasta que foi el intiarru\
quinci días, bian pasarun,\
¿visti qu’el sou fiu tuvu\
duranti todu isti tiampu,\
algu ciscau ya nirviosu\
co’l ripiru mitiu ‘n cuarpu?\
pos igual risucitaba\
ya gulvía garrar el mandu,\
hasta si correu la tinta\
de la pluma, al tar firmandu,\
peru sorbéula ceu,\
que él ya i dixara fai tiampu,\
lu que i gustaría ser,\
a  Camila por teléfanu.\
la quistión yá, que ahí tan,\
¡dispuás de viayus reinandu!\
lu de la coronación\
mijor pa prau lu dexamus,\
¡val pa ellus, San Pidrín,\
tantu boatu ya cuantu!

Con menus ostentación\
peru con más sintimiantu,\
na Risidencia Mayoris\
una fiasta urganizarun\
pos Angilín el Ruleru\
cilibraba el cumpliañus,\
la cousa nu era pa menus\
¡cian feixu ya! Patrón Santu.\
Anqui tardi, desdi aquí,\
tamián lu filicitamus.\
Nun faltóu pagar las velas\
nin tampoucu lus rigalus,\
ni el chupitu güisqui ¿guais?\
que güi tomaba a diariu,\
¿a ver si esi ya el sicretu\
pa llegar a tantus añus?\
lus descursus forun bonus\
ya sonorus lus aplausus.

Aprovechando que tou\
de la Casa ‘l Mar falandu,\
quixara pidir aquí\
que lis busquin más ispaciu\
pa salir tomar el sol\
ya dar paseus a diariu,\
pos na llanera la entrada\
nun hay pa metesi tantus.\
Pur ciartu, al Direutor,\
bian hay que filicitallu,\
po la gran llabor que fai\
cuidandu a lus nuastrus viayus.

De outras cilibracionis\
que hubu a lu llargu del añu,\
vou a dati cuanta agora,\
pa que sigas tandu al tantu,\
l’Amuravela de Oru\
nel mes de juliu entrigarun,\
de las tres, una quedóu\
en sin movesi del puablu,\
llevoula Avanti Cuideiru \
con todu miricimiantu,\
son la nuastra banda gueitas\
con Sergiu el Franxón al mandu.\
Las outras, dos piriudistas\
de raza, las ricuyarun,\
de pillidu Arci ya Azcona\
de nomi Evaristu y Lalu,\
amás nun hubu que ir llonxi\
que son lus dos aturianus.

¿Nun ti alcuardas d’ir al cini\
ver El Cristu ‘l Oceanu?\
¿que la rodaran aquí\
feixu ya cincuanta añus?\
pos el sou potragonista\
que iba Ninu del Arcu,\
foi l’encargau dai lletura\
al Cuadernu Literariu.\
Lus que tábamus allí\
abondu nus mucionamus,\
feíxulu col corazón,\
amás con gran sintimiantu,\
díxunus qu’ iba a golver\
pa pasiasi pol puablu,\
¡que lu faiga en San Pablín\
pa bautizasi pixuatu!

Las habaneras, n’utubri\
ena Ilesia cilibrarun,\
comu siampri, bonus corus\
al nuastru acompañarun;\
una novedá muy nuava\
in isti añu tuviamus,\
el Coru Mixtu istrinóu,\
didicada al nuastru puablu,\
una habanera muy guapa\
que muchu bian la cantarun,\
feíxula el sou direutor\
que tian por nomi el de Pablu.\
Paemi que is falta xanti\
pa tar con ellus cantandu,\
asina que a lus prisentis\
quixara faceis un ruagu,\
qu’ afinin el gorgoleiru\
ya si vayan apuntandu.

En nuviambri, el día unu,\
que yá el de Todus lus Santus,\
mucha xanti en ciminteriu,\
pos acompañóu el tiampu,\
ya nun fan comu facían \
una misa po lus muartus,\
que la dicin ena Ilesia\
dispuás de baxar pal puablu,\
inriba fan un responsu\
ya’l rosariu que rezamus.\
Vou a dicir una cousa,\
si nun la digu riviantu,\
¡va pa lus municipalis\
que paez nun si enterarun!\
lus ciminterius d’aquí\
nun son del Ayuntamiantu,\
que son todus parruquialis,\
dígulu, porque van añus,\
que nel anunciu que puanin\
pa ir al aparcamiantu,\
intivocansi al ponellu\
cambeandui al propietariu\
ya comu diz el reflán\
con muchu cunucimiantu,\
a Dios lu que yá de Dios\
ya lu outru… que sea de Carlus.

En sin dami cuanta ¿guais?\
en las Navidadis tamus,\
la illuminación muy guapa,\
cada añu vei mijurandu,\
ya’l Belén diantru la Ilesia\
por su ausencia vei brillandu,\
por nun haber, ya fai tiampu\
que nun hay Misa de Gallu,\
nin ñacimiantu vivianti\
comu si facía antañu,\
quédanus la Cabalgata\
que si fai de lus Reis Magus,\
ya demus gracias, San Pedru,\
que la fai el Yuntamiantu,\
sinón, piansu you pa mi,\
que nu asomaban pol puablu.\
Peru isti añu gulviarun\
vinir outra vez en barcu,\
po la mañana en el mualli\
lus tábamus asperandu,\
a la hora cunvinida\
en el del Esti atracarun\
ya po la tardi dispuás,\
desdi la Cai disfilarun\
en tres carrozas priciosas\
con muchu acumpañamiantu,\
desdi la puarta la Ilesia\
falaruni al rifugayu\
ya co las mesmas marcharun\
pa ripartir lus rigalus.\
Húbulu quian protestóu\
(peru nun iba del puablu)\
porque Baltasar nun era,\
negru afruamiricanu,\
tamus pirdius, Patrón,\
ir con tantu miramiantu,\
pa la próxima a Melchor\
que lu riprisenti un viayu\
con el pelu ya la barba\
que sean de color blancu,\
pa Gaspar, nun busquin muchu\
¡con el de Madrí abastanus!\
asina igual nun protestan,\
pos esti ya abondu guapu.

Nus primeirus días d’Abril\
Semana Santa tuviamus,\
imprimamus comu siampri\
co la bindición de Ramus,\
peru sin la prusición\
comu istus últimus añus,\
el xuavis foi el Calvariu\
y’al viarnis el Santu Intiarru,\
peru enantis ena misa\
a la hora ‘l Desenclavu,\
¡vaya sustu, San Pidrín!\
un acidenti tuviamus,\
foísili a Manuel Alfredu\
el martillu de la manu\
ya casi garra a Sirgín\
que lu tinía debaxu,\
pa outru añu que lu ati\
con un cordel al piscuazu,\
el Sábadu la Vixilia\
ya las Venias, sin un fallu.

Aprovechandu que tamus\
de la Ilesia, aquí falandu,\
vou a diciti una cousa\
que muchus tamus pensando,\
¿nun ti paez que Don Antoniu\
tá con abondu trabayu\
ya que Cuideiru mirez\
tener cura comu antañu?\
ya que entri lus dos si arreglin\
pa atender lus parruquianus.\
Pasan pur iquí lus Diácunus,\
abondu bian lus tratamus\
ya cuando si ordenan curas,\
mándanlus pa outrus puablus,\
asina que al Arzubispu\
vamus a faceli un ruagu,\
que nus deixi unu aquí\
del últimu ordenamiantu.

Vou cuntati una nuticia\
que lus papelis truxarun,\
a un aldianu de Sieru\
una multa li mitiarun\
pos la su vaca, Carmina,\
daba mugius muy altu\
ya lus vicinus, al paicer,\
nun pudían garrar el suañu,\
la broma, trisciantus eurus,\
menus mal que ricurriarun\
ya nel Yuntamiantu ¿guais?\
quedóu archivau el casu.\
De las gavioutas, tamián\
nusoutrus bian nus queixamus ,\
peru nun nus fan ni casu,\
porque estas nun tianin amu,\
ya si tiran a la xanti\
po lu que llevan na manu,\
d’algún ristoranti vi\
más d’un cachopu avolandu,\
hasta a un niñin li quitarun\
el helau qu’iba cumiandu,\
cuando haiga una disgracia,\
han querer sulucionallu.

D’amoris ya desamoris\
vou falati nel rilatu,\
pos nun tianin sulución\
lus disvurcius que tuviamus,\
en diciambri el vintiochu\
¡vaya día qu’iligiarun!\
Vargas Llosa ya la Presley\
diárunsi el ya nun ti quiaru,\
él golveu co la de antis,\
ella, dicin tá buscando,\
¡que si acerqui por Cuideiru\
que hay abondu cilibatu!\
Agustín el de Totó\
güi si taba pustulandu.

A  esi pograma First Dates\
que tan puniandu na cuatru,\
dicin que ya tá apuntau\
pa buscar moza, Xuan Pablu,\
yo aquí cansei de piditi\
que li icharas una manu,\
a ver si Carlus Sobera\
fai algu por arreglallu,\
na más que nu i faigan casu\
si pidi un gutin hermanu.\
La Shakira ya’l Piqué\
outrus que nun si arreglarun,\
el quedóu en Barcelona,\
ya ella marchóusi cantandu\
con el Rólex el Ferrari\
ya lus fius que tuviarun,\
pa él un Casiu, un Tuingu\
ya outra con menus añus.

Aquí dos bodas sonadas\
hubu a lu llargu del añu,\
el trentainu diciambri\
dixu el Sacristán si quiaru,\
dipuás en junio el día diaz\
feixu l’Alcaldi outru tantu,\
ya d’envitaus a las dos\
iba un xintíu disiartu,\
la xanti pasóulu bian,\
lus festexus forun llargus,\
hubu pre-boda, pos-boda\
ya boda por todu lu altu,\
a lus cuatro desdi aquí\
filicidadis lis damus.

A la Tamara Falcó\
piansu que nun la casamus,\
munchas gualtas al asuntu\
paemi a mi que tá dandu,\
foi primeiru al paicer \
por un asuntu de cuarnus\
agora yá pol vistiu\
¡nun li gusta el que i fixarun!\
vamus dai la sulución\
pa que gani bonus cuartus:\
¡que mangui unu de monxa\
ya tian l’asuntu risualtu!\
iba vender ixclusivas\
siguru a milis de ciantus.

Comu feixu Ana Obregón\
que nus andubu enfuyandu,\
díxunus que fuara madri\
de una niñina de frascu,\
de esas que das bonas perras\
ya tian outra’l embarazu,\
comu aquí esu tá pruhibíu\
tuvu que cruzar el charcu,\
si callara la buquina\
igual salía ganandu,\
pos al salir en rivistas\
discubríusi el intuartu,\
risultóu qu’ahora yá guala,\
pos tuvu dispuás cuntandu\
que quián ponxu la similla\
fuara ‘l fiu que tá muartu.

De farturas ya ixcursionis,\
lus que unda nu apararun,\
son lus jubilaus, Patrón,\
¡nun sei d’aú sacan lus cuartus!\
¿igual foi po la subida \
de pinisonis que tuviarun?\
-que en estu hay que dicillu,\
portousi bian el Gubiarnu-\
ya pur u quiara que van\
deixan el pabellón altu,\
tamián ti lu vou dicir,\
hailas que van po lus sualus,\
Marcelina la de Regla\
foi comu el Papa Xuan Pablu,\
tantu li gustóu Toledu\
que si esgorio al ir besallu,\
Marleni víu tantu arti,\
que fincó el codu istudiandu,\
yo vila fai cuatro días\
ya unda lu tinía vendau,\
nun  vou a nomati a más\
porqui sinón nun acabu,\
menus mal que n’estus viaxis\
van con todu asigurau,\
hasta el tiampu, Santu Hermosu,\
lu tenemos soleau,\
anque Adolfu Pumariega\
a vecis lu vía nublau.

El Bribón del Eméritu,\
golveu tar navegandu\
enas aguas de San Xenxu,\
comu feixu el pasau añu,\
peru Xuan Carlus, na más\
foi a lus entrenamiantus,\
pos el día la regata\
nun acompañaba el tiampu.\
Foisi outra vez p’ Abu Dabi\
que tian que cuidar al ñatu,\
¡empaquetóilu la fÍa!\
¡vaya dos patas pa un bancu!\
¡lu qu’esti rapaz allí\
puadi deprender co’l gualu!\
de momento po lu menus\
atopáruni trabayu,\
foi por eméritus propius\
qu’el siampri foi aplicau,\
en discubrir lus tugurius\
ya metesi en altercaus,\
dati cuanta que hasta el nomi\
paemi que li cambearun,\
por el de Filipi Juan\
Froilán de Todus lus “Antrus”.

Ven pa cá, ¿qué ti paecin\
lus encendius que tuviamus?\
cuasi nus garra a nusoutrus,\
tuviámuslus aquí al llau,\
amás lu pior de todu\
ya que son intencionaus,\
dicin yá pa facer pastus\
ya asina coma el ganau,\
nun digu nun faiga falta,\
peru hay que ser más miraus\
ya si tianin que facellu\
que lu faigan controlau.

Ta vistu que co lus trenis\
nun tenemos suarti, Hermanu,\
co’l AVI siguin igual,\
que quiar dicir, con ritrasu,\
ya co’l FEVI unda pior\
nun sabin nin tar midiandu,\
pos nun cabin po lus túnilis\
lus vagonis qu’iban nuavus,\
¡has danus salú, Patrón,\
ya pacencia pa aguantallu!\
pos si ti pidimus fuarza\
nun ganamus pa guantazus,\
Tú mesmu lu puadis ver\
¡en manus de quianis tamus!\
Con el si ya si, ya visti\
¡menus mal que currigiarun!\
ya co la ley de vivianda\
el ukupa tián el mandu.

¿Igual yá po lu que dicín\
que tá el ciclu cambeandu?\
de momento hubu ilicionis \
el vintiochu de mayu,\
en Cuideiru nun hay cambius\
golveu ganallas Carlus,\
feíxulu bian comu Alcaldi\
ya por esu lu iligiarun, \
en Asturias foi Barbón\
l’encargau de faer gubiarnu,\
comu siampri aquí facemus\
la noraguana lis damus\
ya que nus gubiarnin bian\
lus próximus cuatro añus.\
Sin cabar de cuntar votus\
Sanchiz golveu convocanus,\
ya vei ponenus las urnas\
pa que votemus en vranu,\
de la risulta, Patrón,\
falareiti pa outru añu,\
anque po lu que si viu\
paezmi lu teu claru.

Vou falati de fugol\
comu siampri aquí fixamus,\
pa nun metemi en funduras\
nin escarbar n’el buracu,\
el Marinu navegóu\
abondu bian isti añu,\
llegóu a la prumución\
¡la noraguana li damus!\
que hasta el últimu minutu\
lu tuviarun piliandu.\
El Uviadu ya ‘l Sporting\
ahí anduviarun tirandu,\
subi ya baxa na tabla\
pa cabar aú imprimarun,\
lu mesmu que si bellaras\
un curridu mijicanu.\
La lliga ganóula el Barça\
el Madrí foi un frescasu,\
na más la copa del Rey\
pudu ganar isti añu,\
anqui quedóu compensau\
co’l iquipu balón paxu.\
En el mondial de catar,\
a las vacas mi rifiaru,\
La Graciosa, d’ Angilín,\
ganóu el campiunatu,\
amás debi ser muy guapa\
pos miss vaca la iligiarun.\
Del outru qu’hubu en Catar\
casi mijor nin falamus,\
la silición española\
nun pudu pasar d’otavus.

Ya si quias facer esporti\
en sin moveti del puablu,\
abastati con llegar\
a la ixplanada del puartu,\
pos unas estalacionis\
muy guapas allí fixarun,\
peru si quiás ir al cini\
o ver una obra tiatru\
ya nisicitas ir fuara,\
en tren, en Alsa o en autu,\
¿na Casa de la Cultura\
nun si pudía facer algu?\
una vez a la semana,\
piansu que nun costi tantu.

Comu siampri, San Pidrín,\
vou piditi po los nuastrus\
que deixarun isti mundu\
pa tar cuntigu n’el Cialu,\
amás tianis ahora a dos\
que han d’ichati una manu,\
a Merce la municipala\
bian ti la ricomendamus,\
pa que ti riguli el tráficu\
ivitandu lus atascus\
ya Don José el de Thais,\
sacerdoti ya pixuatu,\
has tenellu cerca ¿guais?\
vei valiti de rifuarzu,\
foi Maestru de Cirimonias\
en’a Catedral d’Uviadu.

Tamián ti quiaru pidir\
por lus que aquí nus quedamus\
ya que nus protexas ¿guais?\
que bian lu nisicitamus,\
pos comu nus faltis Tú\
quedámunus al devalu.\
¡Que salgamus a la mar\
ya regresemus a puartu!\
que nun nus faltin lus peixis\
ya nus acumpañi el tiampu,\
si amás d’estu, San Pidrín,\
ganáramus bonus cuartus\
íbamus a festexati\
por inriba ya por baxu.

La Cumisión, esmuliusi\
pa poder atotar cuartus\
ya faceti unus festejus\
que han dexati asorau,\
anuachi foi el disfili\
co lus gueiterus del puablu\
pa traer a la Ribera\
la lancha desde aú ti falu,\
po la nuachi na verbena\
tocóu la orquesta D’Canu,\
guay la misa nel Tú honor\
el Coru Mixtu cantarun,\
po la tardi Buscavidas\
daranmus un bon cunciartu,\
dispuás con Pasitu Show,\
Lus Players acompañandu\
ya lus fuaus d’artificiu\
hemus ichanus al altu,\
pa asina siguir mañana\
cilibrandu a San Pablu,\
con Misa Sacramental\
ya prusición baxu paliu, \
fiasta infantil po la tardi\
ya dispuás pa tar bellandu,\
Caramelu ya Arizona \
na verbena han tar tocandu.\
El día de San Pablín\
la misa nel mualli viayu\
en sin faltar lus bautizus\
que si fan na Fonti’l Cantu,\
el bollu preñau dispuás,\
pa garrar fuerzas de nuavu\
pos vei tar el Duo Premium\
que dixu iba reventanus.

Ahora que ya ti dixi\
todu lu que pogramarun,\
vou dispidimi de Ti\
pa golver diantru de un añu,\
asina que ya lu sabis\
¡protéxinus Patrón Santu!\
vou imprimar co lus vivas\
pa que ti marchis bellandu:\
¡Que viva San Pedru Hermosu\
Almiranti y Patrón nuasu!\
¡Outru viva vamus dar\
pa San Pablu el de Tarsu!\
¡Ya outru pa San Pablín\
que lus vian acumpañandu!\
pa lus Santus que hay en junio\
¡un viva tamián lis damus!\
rifiárumi a San Xuan\
ya San Antoniu el Paduanu,\
pa cabar prontu ¡que vivan\
todus lus Santus del Cialu!\
¡Viva el Cura, el Sacristán!\
 ¡ya vivan lus cilibatus!\
Ramunín, Sabinu, Roca\
ya ecéteras que hay en puablu.\
¡Que viva ‘l Siñor Alcaldi\
con el nuavu Yuntamiantu!\
¡Que viva la Cumisión,\
que muchu bian trabayarun!\
¡Tamián mirecin un viva\
lus Prendis amiricanus!\
que si atopan guay aquí\
ya desdi llonxi viniarun.\
Pa la Princesa Lionor,\
que pasóu cerca del puablu\
¡vamus a dai outru viva,\
que nus deixó un bon rigalu!\
ricuyárunlu en Ballota,\
en el bar Casa Fernandu.\
¡Pa acabar vou dar un viva,\
pa todus lus que aquí tamus!

Ya comu siampri facemus\
desde magar de lus tiampus,\
vou ricitati la copla\
herencia de nuastru viayus,\
que encoinus el corazón\
al güilla lus pixuatus.\

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODUS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!