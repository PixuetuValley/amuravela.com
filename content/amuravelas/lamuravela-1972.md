+++
draft = true
date = "1972-06-29T12:00:00+02:00"
publishdate = "1972-06-29T12:00:00+02:00"

title = "L'Amuravela 1972"

description = "El sermón de L'Amuravela de 1972 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Juan Luis Álvarez Bravo “Totó”"
    homepage = "/reciters/juan-luis-alvarez-bravo-toto/"

[image]
    src = ""

[alternatives.en]
    code = "en"
    url = "/en/amuravelas/lamuravela-1972/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

¡Aquí mus tianis, Patrón,\
de cuarpu presenti tamus\
pa dati un curdial abrazu\
qu´has cumpartir con San Pablu!\
Comu agora, vou diciti,\
todu lu andan endagandu\
ya rigualvin cuantu hay\
de devinu ya profanu,\
dícinnus que San Pablín\
nun tian l´ispidianti claru;\
aquí de siampri será\
comu lu foi desde antañu,\
enque falin lus sabiondus,\
San Pablín bian festejáu,\
a más de qu´iba el día\
de las danzas ya lus viayus.\
¡Nun séi que véi ser del mundu,\
tamus bian plagáus de sabius,\
ya entri las cousas que dicin,\
vóu citati algunus párrafus!:\
“Que lus Santus son mintira\
ya que nun si fan milagrus,\
que ya que tan co´l histéricu,\
una enfermedá de vagus”.\
Las tús manus, San Pidrín,\
taban bian llenas de callus,\
igual lus tous compañeirus\
qu´iban al mesmu trabayu\
ya, comu nus pasa a toudus,\
co lus didus esfolláus.\
Ya nun séi si saberás\
(comu nun midis el tiampu\
porqui ahí siampri ya bonanza,\
que nun hay iviarnu nin vranu,\
ya cuandu tabas en mundu\
nun rigía esti calandariu),\
qu´esti añu setenta y dos\
tócanus que sea bisiastu.\
Paémi qu´el mes de freberu\
vei menutus arrobandu\
a toudus lus outrus mesis,\
ya´l cabu de cuatru añus\
sal con un día de más\
de lus que tan axustáus;\
ya nunca trai nada bonu,\
cuasi siampri pinta malu.

Vou imprimar po´l prencipiu\
pa urditi bian el relatu.\
Lu premeiru, la costeras,\
que ya lu principal nuastru.\
A lus d´altura fois bian\
por tar el preciu eleváu;\
el bunitu ya´l bisugu\
en cantidá nun si diarun.\
L´ardora, bastanti bona,\
mijor qu´el añu pasáu;\
esu foi que, San Pidrín,\
atindisti el nuastru ruagu\
de qu´arribara bocarti\
pa asina poder pescallu.\
Nun si gana por igual,\
a algunus un is pinta tantu,\
peru paez qu´esta vez\
tuviamus más igualáus.\
Lus de baxuara, bian poucu:\
de bisugu algu ganamus,\
la mirluza iscasióu,\
fuarun más afurtunáus\
al palangri, lus del didu\
son lus que menus garrarun.

Muy sintíu fou don José,\
el nuastru quiríu Párracu.\
Nun i tinirías qu´abrir,\
qu´atoparía el pasu francu.\
De suspender lus festejus\
a puntu por él tuviamus,\
peru pensamus dispuás\
que ha mirallus con agradu.\
Deixounus al sóu subrín,\
qu´el non nus quixu guárfanus,\
ya todus a una pidimus\
que nus lu deixín en puablu.

Las Fiastas qu´aquí faemus,\
San Pedru, son pa´l tu ornatu,\
non sólu pa rivirtinus,\
porqui ti debemus tantu\
que del Cuideiru en pinuria\
fústinus inriquiciandu.\
¡Qué bian sabían lus antigus\
el Patronu qu´iscuyarun,\
Gloriosu ya Santu Apóstul,\
ya amás sos del nuastru ramu!\
Nun vaiga ser que, soberbius,\
nus vaigamus ulvidandu\
ya la divución si piarda\
al que foi el nuastru amparu,\
ya ha ser el que un día nus abra\
las puartas pa entrar en Cialu.\
Si tuvía nun consiguíu\
que gobernaran el puartu,\
ya que i puan la zancarrilla\
siguramenti algún santu.

Féixusi aquí una iscursión\
en mes de xuliu pasáu\
pa ganar la endulugencia\
porqu´iba l´Añu Santu.\
N´el “Burgu de las Nacionis”\
foi agú s´aposentarun,\
que ya un hotel de lus bonus,\
d´abonda fama en Santiagu.\
A las tres de la mañana\
guíusi un gran istruandu\
ya ispavorárunsi toudus\
con un pánicu de miadu:\
Esgorrumblóu una litera\
porqui pasaba del pesu\
que ya tianin señaláu.\
Tamián pudiría ser,\
pa que un andéis maliciandu,\
qu´acasu fuara dibíu\
a que si i mitiara un ratu.\
La cousa foi qu´a esa hora\
por pareas pasiandu\
en camisón “tentacionis”\
taban lus piligrinandus.\
You nun séi si ganarían\
la endulugencia del Santu\
ya sólu por cumprimisu\
is quiriría l´abrazu.\
El “Día del pescador”\
en nuviambri cellebramus,\
al cabasi la costera\
que de bunitu fixamus,\
contentus ya co lus bolsus\
bian sucurríus de cuartus.\
Truxárunsi dos orquestas,\
de las bonas, por supastu;\
toudu´l puablu, hasta La Cai,\
con banderas enramáu.\
Nun foi solu de xaréu,\
que foi algu istraurdinariu:\
Venu el Coru de Turón\
ya tamián el de Luancu,\
una Tuna de Xixón,\
ya´l cantanti veteranu\
“El Presi”, qu´entoda Asturias\
ya ricibíu con aplausu.\
San Pedru, nun vaiga ser\
que ti siantas enceláu,\
que Tú tamián sos del gremiu\
enque teas xubiláu.

Las Navidadis, de nombri…\
nun sonóu un estrumentu\
pandereta ou castañuala.\
¿Agú tan aquéllus brazus\
que si muvían con rixu\
lus ripiquis ridublandu?\
Ahora sí, el güey ya la mula\
nun faltarun n´el establu.\
Pastorias había poucus,\
taba aquellu algu disiartu;\
ou taban viandu la teli\
o foi que si durmiciarun.\
Llegarun lus Santus Reis\
en camión, que ya más práiticu;\
fuarun muy bian ricibíus\
po´l nuastru fallicíu Parracu,\
qu´isplicóu el Evanxeliu\
que n´esi día ceebramus.\
Ripartiarun lus xuguetis\
ya, co la bluma, marcharun;\
peru esa nuachi n´a Cai\
hubu muchu muvimiantu,\
que si extendéu hasta´l Pitu,\
ya´l güir tantu rivualu\
nin el Xuez don Belarminu\
pudu tar asosegáu\
por si quizabis llamaban\
pa faer un atestáu.\
Ya foi que lus Santus Reis\
en una casa deixarun\
dos ximialguinas tan guapas\
que nin baxadas del Cialu;\
nun séi si foi cosa d´ellus\
ou si sirían d´encargu…

La fiesta “La Candelera”\
tuvu guapa, sí pur ciartu,\
con tantas llucis encesas\
ya la Virgin prisidiandu.\
Un misgaín, mi paez,\
las beatas runruniarun\
porqui quirían acupar\
ellas lus primeirus bancus;\
esus iban pa las madris,\
comu ya taba ordenáu,\
qu´a más tinían que tener\
una vilina na manu.\
Creaturas… más de trisciantas\
en´a ilesia si runiarun;\
comu falopus de niavi\
vías puñadinus blancus,\
ya daban unas birridas\
qu´ispavoraban lus Santus;\
peru dixu el siñor Cura\
que lus deixaran en diantru,\
qu´al Siñor nun i istorbaban\
 lus niñinus nin llorandu.\
Los probís debián creer\
que vinía Herodis matallus.

Dispuás, el mes de freberu\
dióunus bonus coletazus\
comu ya tian de custumi,\
que siampri foi allocáu:\
 lluvias, viantus ya granizus,\
avolarun lus teáus…\
la casa de Las Balistras\
esgorromblóu d´un golpazu.\
Ya nun sólu foi aquí, q\
ue pior foi n´outrus lláus.\
Pur Uviadu ya Xixón\
había qu´andar a nadu.\
Po´l mundu las catastrofis\
nun ti puadu nin falallu:\
lus muartus fuarun a milis,\
avionis que s´incindiarun,\
lus ríus salíus de madri,\
munchus discarrilamiantus,\
lus sicuastrus de cuntinu,\
ya salvajis atentáus;\
rivulucionis ya guerras,\
esu sobra hasta nombrallu.\
Aquí, la nuachi´l boxeu,\
sonóu un tronu d´espantu\
qu´outru igual nun lu güímus,\
ritimblóu en todo´l puablu.\
Unus gritaban a vocis:\
“Istrallóu la de cobaltu,\
Cuideiru isboroñóusi,\
d´esta dengunu salvamus!”\
En´a Cai outru socesu\
tamián causóu sobrisaltu,\
glamíus ya patatusis\
que a la vecindá atronarun;\
 peru foi por un avión\
que, faciandu gran istruandu,\
baxóu rozandu las casas\
qu´a poucu las icha abaxu.

Nuava fiasta: “La Cruzada\
de la Bondá” la llamarun.\
En marzu, el primer dumingu,\
xuntu la ilesia botarun\
lu menus dusciantus globus\
que llavaban amarráus\
un papilín co las siñas\
ya de “La Bondá” un mandáu.\
Comu istrellas de coloris\
quedaba cubríu´l cialu,\
cada cual tomóu´l sou rumbu,\
todus fuarun avolandu;\
unu llegóu hasta Italia\
que, atentus, nus rispundiarun.\
Venu tamián l´Auxiliar\
del Ubispu a prisinciallu.\
Dispuás marzu, disvarióu,\
que tian fama d´aventáu.\
Ya lu dicía “Maína”:\
“Nun hay bonu dengún Marzu”.\
Munchus días a la mar\
nun saliamus po´l tempazu.\
En Carnaval, las bullinas\
ya lus franxualus guliarun;\
de mázcaras, nin la muastra,\
porque haylas de sobra a diariu.

La simana Santa, ¿güisti?,\
cada vez más incuía\
ya más mitía pa diantru;\
Santiagu ya´l que la salva\
po lu bian qu´icha´l Calvariu.\
¿El “Redemptor Mundi Deus”\
 ya lu deixamus pa un lláu?\
Al golver la prusición\
del Siñor, nada ascuchamus,\
comu lus de las Misionis,\
 lus cánticus risonarun.\
Hay que falar de Juan Luis,\
que siampri queda ulvidáu:\
En´a ilesia el Menumentu\
púnxunus risplandiciandu,\
bian pudía acomparasi\
co lus que puanin n´Uviadu.\
Tian tantu primor ya arti,\
que dondi él puan la manu\
a todu i da más rialci,\
déstasi con intusiasmu.\
Tamián tuviarun muy bian\
n´el Santu Intiarru cantandu\
lus rapacis, que mus daba\
 fervor, ya grandi, iscuchallus.\
A la puarta de la ilesia\
el “Visilla” y “Santu Dios”\
munchu y bian lus entonarun.\
La Risureición ya Vanias,\
abondu bian risultarun,\
ya´l Vía Crucis de seglaris\
gústanus más cada añu.\
Lu que sí echamus de menus,\
foi el pendón arrastrandu,\
qu´aquí llevábasi asina\
porqui iba señal de dualu.\
“Pendonis” purí hay abondus,\
peru nun sirvin pa´l casu;\
bian si puadi comprar outru,\
si el que tenemus ta viayu.

Tres munxinas ya tres flairis\
viniarun a misionanus;\
taban ripartíus por Pozu,\
La Telaya ya po´l puablu.\
Cuásiqui nus mesmus días,\
venu tilivisionanus\
Víctor Manuel, muy famosu,\
Que ya un cantanti asturianu.\
Peru, ¿guais Tú, San Pedru?,\
a toudu diamus abastu.\
Ya pa cunfirmar lus neñus,\
venu l´Ubispu d´Uviadu.\
Cuideiru quedóu asina\
po lu menus mediu santu.\
En Pitu foi iscuía\
la “Maja” que presentamus.\
Las majas siampri son majas,\
ya las damas otru tantu;\
a vecis en´us papelis\
nun is sal bian el ritratu,\
pero nun quedamus mal\
qu´a outras nin las ritratarun.

Vou contati ahora un femónemu\
que mus deixóu asoráus,\
ya anque nun ya de prisonas,\
mirez el ser mincionáu:\
Con un espolón na cresta\
en Grau nacéu un gallu,\
toudus i facían richifla\
porque i siguía criciandu.\
Las pitas currían d´él,\
ya quedóusi cilibatu.\
Nun séi si lu exponerán\
n´esa gran Feria de Muastras\
que fan en Xixón po´l vranu.

Dos nuavus baris, Patrón\
si nagurarun en puablu:\
unu llamáu “Lipeví”\
(el nombri hay que discifrallu),\
esti ta xunta la Rula\
con toda eligancia puastu.\
L´outru llévallu aprupiáu,\
Pos nombrárunlu “Marbella”\
qu´asina bian quiriríamus\
atopar siampri la nuastra,\
ya non color ciniciantu,\
co las folas engriespadas\
que paez que quiar traganus.\
¿Nun güisti desde hí inriba\
po lu baxu andar cantandu\
una copla de La Danza\
co lus peñáus acotandu:\
“¡Vágami la Soberana,\
lus dumingus con piluca,\
ya lus demás días calva!”\
Esu quiar dicir, San Pedru,\
que las pilucas, ¿nun sabis?,\
son ahora lu más nuavu.\
Unas llevánlas más sualtas\
co las güedejas colgandu,\
outras son más ricuías\
co lus bluquis inrizáus.\
La color, desdi´l cauba\
hasta´l rujizu mariallu.\
De lus luxus ya las modas,\
esu ya un bon dispilfarru,\
igual mozas que casadas\
andan a tema n´atuandu.\
Lus traxis de mariñeiru\
han ser la moda del vranu,\
d´azul ou de color roxu\
han adornasi lus cuallus.\
Nun séi si gastarán gorra\
ou el suesti del viantu.\
Minis, cunjuntus ya “sortis”\
han siguir siandu acetáus\
con tal qu´insiñin las carnis\
por unu ou pur otru lláu;\
las sotanas de las maxis\
vensi menus afloutandu.\
Co la visera de “Chíquilis”\
andan ahora prisumiandu,\
ya cada vez más en boga\
síguisi calzuniandu.\
Tambián lus homis, ¿güisti?,\
puáninsi de tirus llargus\
co lus paletosis maxis\
qu´istrinarun est´ iviarnu.\
¡Afegúrati, Patrón,\
 comu tá el mundo malváu,\
que venu una japonesa\
desdi América n´un autu\
 pa nun llamar l´atención\
disvistía del toudu en cuarus!\
Sansonis ya milinudus\
son mayuría de miadu.\
¿Pa qué emplearán la fuerza?\
¿N´el boxeu u pataliandu?\
¿Ou p´abrazar a las mozas,\
que tantu las van pretandu\
que paecin las prubinas\
comu pitas baxu´l gallu?\
Outrus tianin la manía\
d´istirar un brazu tantu,\
qu´asina atrocan la cai\
ya hasta enterrumpin el tránsitu.

Siguimus co lus “Apolus”\
a la Lluna vesitandu;\
el postreiru, el deciséis\
na Premavera unvíáu\
tuvu algunas avirías\
peru feixu el sóu mandáu,\
ya foi de muncha emportancia\
sigún lus bian enteráus.\
Lus astromonautas, ¿guais?,\
tres días allí tuviarun;\
esta vez, más qu´asaltinus,\
andaban comu esguriandu;\
deixarun allí puníus,\
pa istudiar varius paratus.\
Nun séi pa quéi quererán\
aquel carru que llevarun,\
que valía pa´l aparéu\
ya tiáninlu empantanáu:\
Tan lus prisidentis Nixus\
con esa hazaña tan anchus,\
comu con ir a la China\
ver al sóu amigu Mau;\
ya truxu la Prisidenta\
cuandu fuarun vesitallu,\
una gran iscupideira\
comu ricuardu apriciáu,\
que tamián puadi valir\
pa outrus sirvicius más baxus.\
Ta de desgracia la Lluna:\
a más que nun la deixarun\
en paz, ya que poucu a poucu\
vámusla isgarduñandu,\
caéu un gran arulitu\
que i dióu el gran chuquinazu;\
tan destada ha tar la probi\
qu´hasta ha deixar d´allumanus.

A poucu más, Santu Hermosu,\
en sin “Garita” quedamus:\
xugandu lus rapacinus\
ucurrióusis prender fuáu.\
Nun viniarun los bomberus\
que nun si nisicitarun:\
las muyaris talis gritus\
 ya tal arduríu armarun,\
que co lus caldeirus d´agua\
el fuáu quedóu pagáu:\
Lu que más tuvu en piligru,\
porqui taba allí paciandu,\
foi la “Ruca” de “Estampina”,\
peru féxui poucu dañu:\
unas calvinas de nada\
que si han quitar afrotandu\
pa que i salga el pelléu c\
on esi “Pritoliu Galu”;\
po la popa, la uviína\
chamuzcóu un misguín el rabu.

Vamus a la Cumisión,\
que ya tá toudu faláu:\
El prisidenti, Isulinu,\
peru tá algu acompañáu\
de rapacis ya rapazas\
qu´anduviarun pustulandu\
con vistíus d´azafatas\
ya lus gorrus allargáus;\
ya is priguntaba la xanti\
si l´avión tinía ritrasu.\
Lu que sí puadi dicisi,\
que trabayóu comu ciantu\
fai ya unus cuantus mesis\
el pograma priparandu.\
Prisidenti del chubascu\
tamián aquí ya nombráu:\
siampri lluvióu lus domingus\
que tinía urganizáus\
bailis p´atotar lus cuartus,\
ya en ver de sacar provechu,\
quedaba´l probi empeñáu.\
Pasói igual que al Marinu,\
que cuandu xugaba en puablu\
nun había partíu secu\
que toudus iban moyáus;\
la xanti nun acudía\
ya vinían lus frescasus.

El vintiochu de mayu,\
solteirus contra casáus\
xugarun aquí un partíu\
ya lus postreirus ganarun,\
ya esu qu´entri estus, ¿güisti?,\
habíalus que ya iban gualus.\
De árbitriu feixu “Teixeira”,\
que tuvu bian acertáu\
(po lu menus esu güímus\
a lus de lus casáus).\
Isulinu ya un partíu\
favorabli al casamiantu:\
más bian que altu, ya baxu,\
peru esu nun tian que ver\
porquí “alredor mi lu traigu”,\
ya tá en muy bona sazón\
que nin yá mozu nin viayu;\
a ver si las casaderas\
si proponin cunquistallu.

¡Pensabas Tú que lus ínguilis\
iban un puablu iducáu?\
Pos nin lus que cuamin homis,\
que lus llaman lus carníbalus,\
nun fan lu que´n Barcelona\
d´animaladas fixarun\
co las botellas de visqui\
ya navayas que sacarun;\
muartus, paez que non hubu,\
peru munchus lus hiriarun;\
quedóu´l campu de fugól\
desfeichu ya distrozáu.\
Co la boca abiarta, ¿güais?,\
hasta lus rusus quedarun.

Golvéu subir a Primeira l´Uviadu,\
qu´iba el sóu puastu, peru,\
anque tantu prisuman,\
tamus más cevilizáus que lus hinchas escocesis,\
ya cuandu xuguin, contrarius,\
el Uviadu ya´l Xixón,\
hemus saber comportanus;\
unu son las simpatías,\
ya dispuás del xuagu, hermanus.

Outru adelantu, San Pedru,\
istrinóusi al cabar mayu:\
el teléfanu otomáticu:\
na más pretandu unus númirus,\
falas sin entremediarius.\
Quedabami por mentati\
dos más istablicimiantus:\
una bar en´Fonti d´Abaxu,\
ya en´a plaza un sumircáu.\
¡San Pedru, vou mincionati\
al t´ou devotu Gustavu\
que, sólu por festejati,\
vian beber cuatru ou seis vasus,\
que nu demás de la vida\
nun aproba nin un tragu!

San Pidrín, vamus deixati,\
la dispidida ti damus,\
ya Tú la tou bindición,\
que la tamus asperandu.\
Desdi anuachu ya nus anda\
la jiribilla po´l cuarpu.\
Mozus, viudus ya casaus\
co las pareas cunsiguiantis,\
ya tamián el rifugayu,\
han bellar el “pof-paf-puf”\
sin deixar lus miambrus quiatus.\
Nun séi si esti bon pograma\
poderá llevasi a cabu:\
orquestas, gueitas, cucañas,\
carrozas, tómbulas, xuáus,\
las regatas arremandu,\
ya una Reina de las Fiastas\
qu´ha ser lu más cumplicáu.

¡Que guapu salíu Candas\
na tilivisión el sábadu!\
Por esu todas las xantis\
lu tan siampri aponderandu.\
Lu que sí nus istrañáu,\
foi que saliaran allí\
tantu ilimentu pixuatu:\
“Ladrillu”, tamián “Teixeira”,\
Marina “d´Úrsula”, Rosariu,\
el “Franxunín” co la ovea,\
el “Cancán”, “Guincha”,ya tantus\
que tan aquí avicindáus;\
ya dispuás, na rumiría,\
las pixuatinas bellandu.\
Nun séi, peru paicíanus\
que toudo aquellu iba nuastru…\
¿Qué piansas Tú, San Pedrín,\
taremus intivocáus?\
Miantras lu rimias, Patrón,\
vou lus vivas cominzandu:

¡Que  viva´l nuastru San Pedru,\
de toudus el más nombráu,\
San Pablu ya San Pablín,\
anque sea de contrabandu!\
¡Viva´l Jefi del Tourismu,\
que ya un andaluz con garbu,\
ya toudus lus mandamasis\
de la teli ya del radiu!\
¡Vivan las Otoridadis\
de la Ilesia ya outrus mandus!\
¡Un viva nun ha faltar\
pa lus nuastrus mijicanus!\
¡Ya vivan lus mariñeirus,\
que dan la ganancia´l puablu!

Comu pudiría ser q´hubiara\
na Tiarra un fallu,\
ásperanus ahí inriba\
pa cantar xuntus en Cialu:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!