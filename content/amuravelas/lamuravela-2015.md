 +++
draft = false
date = "2015-06-29T12:00:00+02:00"
publishdate = "2015-06-29T12:00:00+02:00"

title = "L'Amuravela 2015"

description = "El sermón de L'Amuravela de 2015 como fue recitado en las fiestas de Cudillero el día de San Pedro de ese mismo año."

[author]
    name = "Cesáreo Marqués Valle"
    homepage = "/authors/cesario-marques-valle/"
    image=""
    bio=""

[reciter]
    name = "Cesáreo Marqués Valle"
    homepage = "/reciters/cesario-marques-valle/"
    image=""
    bio=""

[image]
    src = ""

[alternatives.en]
    code = "en"
    url = "/en/amuravelas/lamuravela-2015/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar L’Amuravela\
comu San Pedru asperaba.

¡Bonus ya filicis días\
Almiranti! ti disiamus\
desdi’l Sabli de Cuideiru\
n’ el día que ya ‘l tou santu.\
Comu siampri a cilibrati\
acudimus lus pixuatus,\
pa dati las novedadis,\
cuntati acunticimiantus,\
queixanus de las pinurias,\
o de lu bonu allegranus,\
comu sabemus facelu\
con el “caloret” del vranu,\
co ‘l d’ iviarnu que lu faigan\
Rita ya lus valencianus,\
ellus, cilebran las fallas,\
nusoutrus nun ti fallamus,\
esu facianlu de sobra,\
lus que taban gobernandu,\
prumitiarun unas perras\
que na vida las guliamus,\
asina que tianis fiastas\
porque si volcou el puablu.\
Un puliticu, tian que ser\
de palabra ya de pesu,\
esus paezmi de palabra.....\
que andaban un pucu iscasus\
¿si lu outru era en arrobas?\
¡tábamus en bonas manus!\
asina que nun t’ixtrañi\
que pa casa lus botaramus.

Nun quixara disviami\
al menus antis de tiampu,\
que pa falar d’ estas cousas\
teu bian ripletu ‘l sacu,\
asina que comu siampri\
pa imprimar con el rilatu,\
amás de filicitati\
comu Patrón que sos nuasu,\
quiaru facellu tamián\
con el Apostul San Pablu,\
que n’a popa de la Ilesia\
paez nus ta vigilandu,\
hailus que miran pa él\
cuandu el petu tan pasandu,\
a San Pablín … la verdá,\
nun sei si dicili algu,\
pos comu todus sabemus\
ya un santu estraperlau,\
qu’ invintamus pa facer\
que lus festejus sean llargus,\
ya esi día he diciti,\
abondu lu aprovechamus,\
con misa po la mañana\
po lus defuntus n’el puartu,\
ripartin sidra ya bollu\
pa la Peña El Pirlindangu,\
ya bautizasi el que quiar\
co’l agua la Fonti’l Cantu,\
-faciandu Sergiu de cura-\
pa ser pixuatu adotau.

Peru con esu ya todu\
Tú tianis el primer puastu,\
que sos el Patrón del puablu\
pa lu bonu ya lu malu,\
asina que comu veu\
que tas prisidiandu el autu,\
vou imprimar a cuntati\
los socesus que tuviamus.

Lus mareaxis de la mar\
cada vez son mas iscasus,\
el Cuideiru qu’iba anantis\
ya vei disapariciandu,\
apenas entra ’l pescau\
ya si lu hay a preciu baxu,\
con el cupu de la xarda\
siguimus pirjudicaus,\
isti añu pa rimatar\
unda nus lu rebaxarun,\
pos dicin que outras costeras\
en kilus sobrepasamus,\
yo istu la verda, Patrón,\
ya algu que nun intiandu,\
si dicin que hay peix abondu\
¿pa que nus tan limitandu?\
lu que había que facer\
era nun faelis casu,\
que lus qu’ isquilman la mar\
nunca fuarun botis nuastrus,\
¡que vigilin al que arrastra\
peru non al del anzualu!

Asina ya todu ¿guais?\
fuamus del añu saliandu.\
La mirluza anque barata\
compensa lu que pescamus,\
el pulpu nun si diou mal,\
¡hasta mi tocou prebalu!\
peru pa esu a Ramunín\
tuviarun que jubilalu,\
sinon pa m’ idea piansu\
que nun gualu nin un raxu.\
Lus del porcebi paemi\
que abondu bian si portarun\
pos anque baxin lus precius\
nunca van a tar baratus,\
anque estus ya si sabi\
que dependin del tamañu,\
cuantu mas gordu mijor\
ya tamián que sea llargu,\
pa outras cousas sin embargu…\
dicin que nu importa tantu.

Las obras del puartu nuavu\
fixárunlas en el plazu,\
ya risistiu bian el mualli\
el temporal d’ esti añu,\
asperemus sea de dura\
el rimiandu que i mitiarun.\
Sin embargu, un virgunciu\
sigui siandu lu del Faru,\
añu y mediu llevan ya\
las barandiallas pol sualu,\
nin podemos pasiar,\
nin podemos acercanus,\
¿peru a ellus que mas lis daba?\
si eran todus de secanu,\
ya comu nu iban al mualli,\
siguru que nun lu viarun,\
¡irían curriandu ceu\
si fuara pa pañar cuartus!

Co las banderas azulis\
socedeunus outru tantu,\
au quiara quiarin ponelas\
y’ aquí, nin las sulicitarun,\
pos dician que nun fain falta\
pa que podamos bañanus,\
¿igual era en la playina\
en lu que taban pensando?\
tantu quirian aforrar\
que hasta igual nus afogamus,\
ricortaban sucurristas\
pa nun tener tantu gastu,\
peru nun güi dicir\
que si baxaran lus sualdus.

Asperu tengamus suarti\
al menus por outru llau,\
en lus asuntus de pesca\
¿quian sabi más que un pixuatu?\
ya si tian piscadiría\
nun hay quian li meta manu,\
pos tenemus a una fema\
que pa Europa la iligiarun,\
dicisi Eurodepoutada,\
¡esu si ya tener rangu ¡\
que la sou guala Silica\
bian la tuvu emponderandu.\
Asperu qu' Estefania\
faiga por el puablu algu,\
sinon… comu lus demás,\
casta ya tar engañandu.

Vou cuntati outrus asuntus\
que tamián nus socidiarun,\
pos abondu nus pasou\
a lu llargu d’esti añu.\
Casi hasta el mes de nuviambri\
durou ista vez el vranu,\
dispuás vengousi l’iviarnu\
pos nun si foi hasta mayu,\
istu debi ser dibiu\
a esi efeutu invernaderu\
pruduciu po lus gasis\
que nel ispaciu andan sualtus,\
unda han de cabar ichandu\
la culpa a lus asturianus,\
por el poti, la fabada\
ya outras cousas que zampamus.

Falanduti de comer\
¿nun si tan intivocandu,\
lus que urganizan xornadas\
gastrónomas en el puablu?\
¿que pintan las de cazuela\
fechas con carni o con callus?\
o el pinchu de picadillu\
con patatas ya con guavu,\
Cuideiru, ya mariñeiru\
¡hay que faelas de pescau!\
con mirluza, curadillu,\
o buchus, sulucionau.

En nuviambri el día ochu,\
lus del Coru urganizarun\
el certamin de habaneras,\
comu nun hay pirsupuastu\
fixárunlu solu un día,\
lus corus, amás del nuastru,\
habialus de Canarias,\
de Miaris ya outru gallegu,\
pa cavar con bona cena\
ya baili pa rimatallu.

Lus de la Iscuala de Música\
en’a Ilesia axuntarun,\
por tercera vez siguida\
el seis de junio pasau\
a lus corus del conceju,\
que cunteilus ya iban cuatru,\
comu son todus d’aquí\
nun hubu displazamiantu,\
ya amás aprovechamus\
pa prumucionar lu nuastru,\
¡puadin faesi bian las cousas\
gastandu muy poucus cuartus!

En Navidá daba nouxu\
andar po la cai pasiandu\
nin una lluz, San Pidrín\
nus ponxu el Yuntamiantu,\
bian pensei que a última hora\
iban a ponenus algu,\
yo ya nun sei que pensar,\
si foi po la falta cuartus\
o po la falta de llucis\
del iquipu de gubiarnu.\
Asina ya todu, ¿guais?\
de cilibrar nun deixamus,\
hubu Cabalgata Reis\
que si salvou de melagru,\
pos güi dicir que al paji\
encargau d’urganizallu\
entrarunli lus ladronis\
ya las perras li llevarun,\
peru lus Magus d’Urianti\
a la cita nun faltarun\
nin pa tar co lus niñinus,\
nin pa traeis lus rigalus.

Tampoucu falto na Ilesia\
el Belen que si fai diantru,\
con todu luju detallis\
ya piazas en muvimiantu.\
Nun quiaru dexar pasar\
po lu bian que lu pasamus,\
tar cantandu po lus baris\
lus vellancicus pixuatus,\
estu comu ta bian fechu\
hay que siguir ripitiandu,\
¡asina que ya sabeis\
asperuvus pa isti añu!

Al pequeñu Nicolás\
¿nun lu visti por el puablu?\
(yo con esi nombri vi\
a unu que iba de Rey Magu)\
que raru que nun viniara\
facer cuntigu un ritratu\
¡debis ser el que li falta!\
siguru que anda con miadu\
a que lu veas marrulleru\
ya lu mandis pa’l infiarnu.\
Total anqui lu dinuncin\
siguru que queda sualtu,\
tan lus juacis Santu Hermosu\
que nun hay puru garrallus,\
amás comu últimamente\
solu a ricus tan juzgandu,\
paez que tan dexandu adredi\
qu’ el tiampu vaya pasando,\
ya asina dexanlus llibris\
porqui priscribin lus casus,\
a lus probis al menutu\
ya lus andan desahuciandu\
o dexanlus sin las perras\
po la firma de un contratu.

Ven pa acá, dimi la verdá,\
siguru que nun ti diarun\
ninguna tarjeta de esas\
que tuviarun ripartiandu,\
menus mal, sinón tarías\
a estas horas imputau,\
anque debi tar de moda\
porqui hasta lus hay n’el puablu,\
ya todus tuviarun ¿guais?\
en llaboris de gubiarnu,\
esu siguru que ya ….\
¡porque muy bian lu fixarun,!\
firman sin saber que firman\
ya dicidin en sin dualu,\
fan lu que lis da la gana\
solu porqui tan mandandu,\
peru hay una palabra\
que unda nun la diprindiarun,\
ya la responsabilida\
del que un cargu ta ostentandu,\
pos tan ahí, pa sirvir,\
non pa tasi aprovechando.

Lus casus de currución\
nun si caban nin quiriandu,\
si pensabamus que aqui\
en Asturias nus llibrabamus,\
saliu Villa con unas perrras\
que dixu había heredau,\
lu que feixu foi blanquiar\
cuartus que si li apeganun,\
pos si el era mineru…\
-d’esu iba prisumiandu-\
nunca vi a ningunu ricu\
solu viviandu del sualdu.

Estu mesmu, San Pidrín,\
hay que aplicallu a outrus casus,\
que si nun si sabin guay\
poucu a poucu iran saliandu,\
sin ir más llonxi, ahí tianis,\
¿que ti paez lu de Ratu?\
tan arriba que llegou\
¡ya que baxu ta quedando!\
perras nun van a faltali\
¿peru el honor, Patrón Santu?\
esi nunca más jamás\
vei poder ricuperallu,\
nin tampoucu lus cujinis\
que li disapariciarun.

Falandu d' estus asuntus\
foisimi el santu pa’l cialu,\
ya deixaba de cuntati\
outras cousas que pasarun,\
el antroyu comu siampri\
con desfracis cilibramus,\
paez que n’ ista ucasión\
más mijor l’urganizarun,\
po la tardi lus niñinus\
en un disfili saliarun,\
ya po la nuachi lus grandis\
con discu-móvil bellandu.

Nas Comadris las muyaris\
todas a cenar saliarun,\
menus mal que nun las vimus\
pos vansi fuara del puablu,\
po las aldeas vicinas\
si andubiarun ripartiandu,\
güi que a Manuel Alfredu\
Churi si-i tuvu queixandu,\
que si pa’l añu que vian\
ta el mesmu boy ripitiandu,\
vei cambear de ristoran\
qu’asina hay material nuavu,\
a esti ya i lu tian mas vistu\
que a Manolu cucinandu.

Venu la Simana Santa\
con friu peru bon tiampu,\
pudiandu asina salir\
las prusicionis po’l puablu,\
anque cada vez, hay menus\
xanti que vei co  lus Santus,\
a las pruabas mi rimitu\
igual que lu tas Tú viandu,\
pos o bian nun si cilebran\
o acudimus cuatru gatus,\
dibiriamus pensar\
mirar pa riurganizallu,\
al Calvariu pouca xanti\
ya con un friu d’espantu,\
llibrousi bian comu siampri,\
esu si, el Santu Intiarru,\
ya las Venias dati gustu\
de lu bian que las fixarun.

Dipuás la chocolatada\
ya pal mualli a cilibrallu,\
que la Fiasta el Pescador\
taba con carpa asperandu,\
lu mesmu que en San José\
que tamián lu cilibramus,\
anque en aquella ucasión\
casi salimus a nadu\
pos entrou la pleamar\
hasta ‘l llau del escenariu.

La que si entrou en la cárcil,\
foi la Pantoja, miou Santu,\
pensaba qu’iba llibrar\
peru el xuez dixui.. ¡pa diantru!\
ya nun entras por cantar,\
sinón por tar blanqueandu\
el diñeiru de Marbella\
que outrus tuviarun robandu.\
Anqui si fuara por estu\
muchas cárcilis llenabamus,\
ya ti rilatei anantis\
algunus de esus casus,\
peru unda quedan más\
¡ya lus que iran saliandu.!

Miantras tantu anque nus digan\
qu’ el país vei mijorandu,\
na más veu que lus ricus\
son lus que van xurriciandu,\
lus bancus ganan más perras\
dispuás que lus riscatamus,\
peru el sualdu del obreru\
sigui tandu po lus sualus,\
la juventu tian que isi\
porqui aquí nun hay trabayu,\
sanida … educación\
todu tan privatizandu,\
pa prestaciones sociales\
hay cada vez menus cuartus,\
ya anque pridiqui Rajoy\
que nus baxan lus impuastus,\
¡ya mintira, San Pidrín,!\
por outru llau tan subiandu,\
asina que comu ves\
siampri lus mesmus pagamus\
pal gubiarnu del Estau\
o pal d’esti Yuntamiantu,\
que pa pagar la viñeta\
el cochi vei qu’ir vindiandu,\
el agua que sal del grifu\
¡mineral nus la  tan dandu!\
o asi dibiría de ser\
al preciu que la pagamus,\
la basura nun m’ixplicu\
porque  la taban cobrandu,\
si tinian que paganus\
po lu gochu qu' iba el puablu,\
au taba el cocedor\
dabati nouxu mirallu,\
dibia haber una de biarbinis…\
¡pa morrer todus encetaus¡\
¿qué pensarían lus que vianin\
a Cuideiru a vesitanus?\
pos d’excelencia touristica\
bian poucu iba quedando,\
“d’excremencia” diría you\
 lu tinían que ir llamandu.

Cuntareiti mareaxis\
que por el puablu pasarun,\
lu de Jaimi co lus patus\
¿nun hay manera arreglallu?\
l’outru añu, lus ladronis\
que viniarun a robailus,\
¡hasta ofreceu ricompensa\
pa poder ricuperallus!\
ya esti que paicia tranquilu\
¡zampoi la raposa cuatro!\
has falar con San Antón\
a ver si puadi faer algu,\
qu’el probi de lus disgustus\
tian que ir pa la cama malu.

Una superasturiana\
tenemos agora en puablu,\
ya la fia de Masvindu,\
la pequeña, mi rifiaru,\
prisintousi a esi cuncursu\
ya casi acaba ganando,\
sempatica.. nun la hay más\
ya siampri colaborandu,\
lu mesmu en un fistival\
que co lus Magus baxandu,\
has dai salú San Pidrín\
¡que siga asi abondus añus!

¿Qué i pasou con unus inguilis,\
mi dixarun, al Pravianu?\
pidiarunli un capuchinu\
ya’l paicer nun s’intindiarun,\
¿pensaría qu’era un fraili\
por quian taban priguntandu?\
cuandu supu era un café\
lu que li taban pidiandu\
dixuis que la cafetera\
de tres tipus vinía dandu,\
solu, cortau o con lleichi,\
esu si, en taza o vasu,\
que si lu quirian bian\
ya sinon fuaran andandu.

Tianis un nuavu menistru\
desdi’l pasau mes de mayu,\
que si ordenou Luis José\
en la catedral d’Uviadu,\
ya de familia cristiana\
bian cunucia n’el puablu,\
has ayudalu San Pedru\
a cuidar por el rebañu,\
qu’ anda mucha ovea sualta\
ya nun corrin bonus tiampus.\
Inclusu diantru la ilesia\
la vanida va omentando,\
pos nun ya igual pridicar\
que dispuás tar trigu dandu\
¿o a Roucu nun li avastaba\
un pisu mas atotau?\
piansu qu’en estus asuntus\
tianin qu’ir con mas cuidiau,\
hay muncha xanti en sin techu\
ya abondu nisicitau.

¿Deprindisti a bellar\
sivillanas, Patrón Santu?\
pos con la Duquesa d’Alba\
siguru que tianis tratu\
que Tú sos de alta alcurnia\
ya alguna fiasta fixarun,\
mira ver si li prisentas\
al Francés ya a Viriatu,\
que si nus fuarun lus dos\
pa cuntigu isti añu,\
pos comu dicin que iba\
muyar llana ya del puablu,\
nun vei a pasalu mal\
con esti par de pixuatus,\
lu pior vei ser pa Ti\
que ha ritrasasiti’l suañu,\
¡puadis ir al calamar\
con Indaleciu el del Guayu!

A algunu si i ritrasou\
el vinticuatru de mayu,\
pos tuviamus ilicinis\
d’alcaldis ya deputaus,\
al nun haber mayurías\
dicin hay que facer patus,\
¿será istu cousa de picu\
ya antis facían el gansu?\
anque agora pa m’idea\
a lu menus en el puablu\
paemi son las gavioutas\
las que nus tan gobernandu,\
ya ti cuntarei que fan\
d' aquí a diantru d' un añu,\
pos lus outrus San Pidrín...\
¡taban fechus bonus páxarus!\
Tú por el bian de Cuideiru\
has precurar ayudalus,\
isti paez nun vei folgar...\
apillidasi Iscribanu.

Falareiti de fugol, que\
foi densu ‘l campiunatu,\
el Cudillero primeru\
cabou disapariciandu,\
ya surdiu el Marinu\
qu’era l’ iquipu d’antañu,\
cunsiguiu ascender\
a sigunda el Rial Uviadu,\
paez que lis sentou bian\
el curriu mijicanu,\
ya ‘l Sporting de Xixón\
tamián acabou subiandu,\
co lus guajes de Mareu\
ya con el “Pitu Abelardu”.\
El Barça fixu tripleti\
¡pitus ya palmas lis damus!\
el que si quedou sin titulus\
foi el Madrí isti añu,\
¡como la Infanta Cristina\
que tamián i lu quitarun!\
al Valdreu de fugol sala\
debemus filicitallu,\
pos quedarun lus primerus\
ya xugan neñus pixuatus.

Las fiastas como saberás\
tianin poucu pirsupuastu,\
pos hay que pagar el pufu\
que dexou el Yuntamiantu\
y’ anque sean un día más\
ya ‘l programa sea amplu,\
las orquestas ista vez\
nun son de las de primer planu,\
peru han facellu muy bian\
pa bellar en sin descansu,\
amás en sin aparar\
discus Jaimi ha tar puniandu.\
Misas solenis a diariu\
prusicionis co lus Santus,\
mañana Sacramental\
con alzombrau por el sualu,\
que pa faelu las muyaris\
abondu si tan destandu.\
Hay barracas comu borra\
ya güi dicir qu' esti añu\
la pista cochis de choqui\
el “Chiquilis” ta puniandu,\
experiencia tian abonda\
ya tamián entrenamiantu.\
Pa’l que quiara comprar cousas\
tian mercau n’ el puartu viayu,\
ya tamián pa San Pablin\
habera bailis pixuatus,\
comu ves, nu hemus tener\
nin plizca d’ aburrimiantu.

Ya vou tirminar, Patrón,\
que lus añus van pesandu,\
ya cada vez costa más\
subir ya baxar del barcu,\
¡Tú tas muy a gustu ahí!\
peru yo quedu sin fualgu,\
asina que vou piditi\
pa que trabayis Tú algu,\
nus deas la prutición\
ya l'ayuda desdi 'l cialu,\
qu' el pescau nunca nus falti\
nin la salu pa ir pescallu,\
has traenus de la mar\
en paz, pa tar co lus nuasus.\
Illumina a lus que tan\
gobernadu el Yuntamiantu,\
a ver si puadin facer\
que surda outra vez el puablu,\
tendremus que dar la gualta\
pa nun siguir enterrandunus,\
pos dexarunnus lus outrus\
co la cabeza p'abaxu.

Co lus vivas, comu siampri\
la dispidida ti damus,\
ya si todu marcha bian\
vemunus diantru d’un añu.\
¡Viva San Pedru que ya\
el Patrón del nuastru puablu!\
Comu pridicou con él,\
¡Viva el apostul San Pablu!\
Ya que viva San Pablín\
que ya solu santu nuastru.\
¡Vivan San Juaquin, Santa Ana\
ya lus que al monti subiarun!\
¡Vivan lus Santus ya Santas\
que ti tan acompañandu!\
¡Pa lus del Ayuntamiantu,\
na más un vivina is damus!\
que si nus gubiarnan bian\
ya is lu iremus omentandu.\
¡Vivan todus lus que tais\
guay el sirmón iscuchandu!\
Pa lus que nun tan aquí\
¡Un viva tamián lis damus!\
¡Lu que tian que vivir siampri\
a lu llargu de lus añus,\
ya la copla que llevamus\
n’el corazón lus pixuatus,\
que la ricitu n’el Sabli\
ya güisla desdi’l Cialu!

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODUS LUS DEMAS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!