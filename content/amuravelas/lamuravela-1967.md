+++
draft = false
date = "1967-06-29T12:00:00+02:00"
publishdate = "1967-06-29T12:00:00+02:00"

title = "L'Amuravela 1967"

description = "El sermón de L'Amuravela de 1967 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Juan Luis Álvarez Bravo “Totó”"
    homepage = "/reciters/juan-luis-alvarez-bravo-toto/"

[image]
    src = ""

[alternatives.en]
    code = "en"
    url = "/en/amuravelas/lamuravela-1967/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

¡Aquí mus tianis, Patrón,\
Apóstul Siñor San Pedru,\
pa filicitati´l día\
comu ya de riglamentu!\
Esti añu hay más mutivu\
pa faceti acatamiantu,\
que son diacinuavi siglus\
qu´en Cialu tas de porteru.\
Ya nun queras xubilati,\
has guantar mecha en tóu puastu,\
porqu´el intrar en´a Gloria\
ha ser un pasu muy seriu,\
ya si Tú nun tas n´a puarta,\
¿a quián, Patrón, clamaremus?\
Amás nun vas olvidati\
de que fusti mariñeiru,\
el tou primitivu uficiu\
cuandu atopasti al Maestru.\
Bian séi que toda la Ilesia,\
co´l sóu jefi, Pablu Sextu,\
 faerati gran homenaji\
ya ha ser el más probi el nuastru,\
peru ya de corazón;\
arricííbilu San Pedru.\
Ya, anque sea de currida,\
has iscuchar lus socesus:\

Todu vei bian po lus mundus\
rispitivi al adelantu,\
ahora que tamián, ¿güisti?,\
todu si gualvin contrastus.\
¿Nun ves lu que fai el tiampu?\
Nun sabis ti tal n´abril, eneru,\
diciambri ou marzu;\
la frealdá iba la mesma,\
hubu más de tres iviarnus.\
De Premavera, ¡esu nada!,\
engañitóusi el cuquiallu\
ya comu si non, morena,\
había que siguir co´l sayu.

En´a mar, ¿güístilu Tú?,\
quedábamus tan xeláus,\
qu´al calar a la mirluza\
del “pinchu” que la llamamus,\
al querer halar fallábanus.\
Pur ciartu, San Pedru herrmosu,\
¡mucha si dióu esti añu;\
abundancia comu ella,\
nun si ricuarda de cuándu”.\
Lus de baxura, a lu menus,\
díguti you qu´antroyarun:\
cuarenta y cincu mil kilus\
en´a semana garrarun.\
N´us chigris nun si pescaban\
nin las “mirluzas” d´encargu,\
asina que lus chigreirus\
taban un misguín destáus.\
Nun séi si siría de risultas\
d´esi rivirón que diarun\
las mareas quinucialis,\
anque n´a nuastra “bahía”\
nun tuviarun llucimiantu.\
La Lluna tesóu bian poucu,\
tantu l´andan xiringandu\
que perdéu fuerza ya rixu;\
puriquí foi un frescasu:\
nun baxóu del “calirín”,\
nin montóu más qu´aquí tamus.

Dispuás de la mareona,\
en abril, comu a midiáus,\
venu la marea negra\
po´l pitroliu d´un gran barcu\
de milis de toneladas\
qu´isplotóu n´el Oceanu.\
Muchus racus ya gaviotas\
murriarun empetroláus,\
que siampri lus enocetis\
tianin que pagar el patu.\
Los ínguilis ya franchutis\
tuviarun bian arranáus,\
ya nun tantu po lus peixis,\
ellus taban más destáus\
po las playas pa´l turismu\
que ya lu que is llega´l sacu.\
A nusoutrus nun llegóu;\
bian si conoz, San Pidrín,\
que tabas Tú vizorandu\
ya soplasti un bon suplíu\
que viróu de rumbu´l viantu;\
hay quian diz que la mirluza\
imigróu p´acá de miadu.\
Aquellas xantis, ¿güisti?,\
algu tinían que pagallu,\
que mus fan cada firíu\
que Dios nun puadi ulvidallu:\
unus co lus bous na mar,\
otrus que mus arrobarun\
el Peñón de Jribaltar\
ya nun quiarin arriallu;\
nun fan casu ni al OCAI\
nin séi si al abecedariu.

La sardina dióusi mal,\
de bariqui algu garramus;\
comprámusla pa carnada\
más cara que la vindiamus.\
Referenti a lus d´altura,\
bonas costeras tuviarun\
de bunitu ya bisugu\
con abondu rindimiantu,\
más que po la cantidá,\
 po lus precius qu´iban altus.\
De l´ardora, rigular,\
el bocarti punxu´l rabu\
ou, comu´l fríu iba muchu,\
afondóusi más pa baxu.\
De todus modus, nusoutrus,\
bian agraicíus quedamus,\
de todu tamus contentus;\
lo que mus falla ya´l puartu,\
peru d´estu falaréi\
n´outru párrafu más llargu.\
Ya, bian lu sabis, Patrón:\
gánisi abondu u iscasu,\
pa Jesús el Nazarenu\
nunca la misa ha faltanus.\
De fiastas ya d´iscursionis,\
de bailis ya de treatus,\
todu vamus a la par\
co lu más adelantáu:\
Simana del pescador,\
honrar a lus xubiláus,\
Caticismu, Mocedá…\
todu foi bian cellebráu.\
Por navidá, lus niñinus\
ya lus rapacis midianus,\
fixarun unas foncionis\
que a cual mijor trabayarun;\
¡díguti que hay bulichadas\
de cómicus n´esti puablu!\
Tamián lus d´Acción Católica\
dixarun muy bonus diálagus\
con fíus ya fías ye-yés\
ya con padris antiguáus;\
todus quedarun acordis\
en sin cambear de bisiastu.\
Au quera que van las neñas,\
ganan las palmas bellandu,\
na más is puanin la tacha\
de qu´el coru sea iscasu.\
En Xixón, lus vellancicus\
con gran agradu aplaudiarun;\
de sulista cantóu Píu,\
que bian somea´l sou gualu.

La Simana Santa, ¿guais?,\
sigún lijurgias ya mandus,\
comulgóu muchu xintíu\
el Xuavis ya´l Viarnis Santu.\
Tú llorasti bian “Las Lárimas”\
dispuás de cantar el gallu.\
Al Siñor crucificárunlu\
 ya risucitóu el sábado;\
ahora todu nun da más\
sea más céu ou más tardu.\
Lu mijor, la prusición\
que si fai del Santu Intiarru:\
lus niñinus comuvían\
vistítus d´azul ya blancu,\
ya llevandu las ensiñas\
qu´al Siñor martirizarun.\
Lus grandis daban rialci\
bian plantáus ya disfilandu,\
ya lus farulinus negrus\
facían muy bon ornatu.

Lu prumitíu ya deuda:\
ufriciti l´outru añu\
vinir pa dati las gracias\
si gobernaban el puartu.\
Sigún si cunta purí,\
paez que tamus apuntáus\
n´esi Plan del Desarrollu\
que ahora tianin lus puablus,\
que nun ya el de lus rapacis,\
ya outru más cumplicáu.\
¿Piansas que ha ser de verdá\
o quererán enfuyanus?\
Las gracias, ya bian curdialids,\
daréitilas en estandu;\
peru nun hay que durmisi,\
nu mus deixin pa outru “Planu”,\
que ya pasóu el primeiru;\
nun podemus isificianus\
que pa esta banda, Patrón,\
tan lus millones riacius.

San Pidrín, quiaru avisati\
qu´estus son tiampus diversus,\
tamus na era nuclar\
ya hay que falar más en seriu.\
Ya frabicamus cohetis\
dirixíus au queramus;\
faeranus la bomba tómbica,\
que ya atopamus oraniu,\
ya ya tenemus derechu\
a viaxear po´l espaciu,\
a quedar colgáus pa siampri,\
u a istrillanus contra´l sualu.\
Ya, si mus paez, tamián,\
ir a la Lluna´n eneru,\
que ya cuandu ta más clara\
ya más incuíus lus cuarnus.

Vamus mirar p´alredor\
pa isplicati lus atuandus:\
las “goxas” de la cabeza\
paez que van esfondandu,\
en cambiu ta San Xuanín\
de gran moda n´us peñaús,\
porqui ves la mocedá\
co las melenas colgandu;\
a unus vesis media cara,\
a outrus apenas los guayus;\
han quedar ellus ya ellas\
mediu virolus ya tuartus.\
¡Val más nun falar de modas\
porquei  t´enrita l´estógamu!\
N´as playas, la pirdición;\
pa que lu entendas más claru:\
hay ispusición d´embligus,\
con premiu al más ridundiau.\
Ellas, disvistías de Eva,\
nun guardan dengún recatu,\
agora todu lu insiñan,\
nun deixan nada pa lluáu:\
las que nun llevan calzonis\
llevan dos didus de trapu\
que lu llaman mini-saya\
co´l músculu al discubiartu.\
Lus sexus siguin micíus\
que nun puadis discifrallus\
ya, nun si sabi por quéi,\
tianin qu´ir siampri garráus.\
Antis, por nada, ¿güisti?,\
dábanti ellas un guantazu,\
ahora nun si sabi quián\
ya´l que busca´l chiquinazu.\
Lu que ya una disvinguanza\
llámanlu mudirnizáu,\
peru nada tian que ver\
“Culurín” co´l “Colorau”

Sigui´l pogresu n´as casas\
con todus lus adelantus:\
muablis-baris n´as salitas\
ya muablis “aniquiláus”.\
¿Au tan de antis lus telaris\
ya lu fusus ya argadiallus?\
Tenemus tilivisión\
ya elléutricus aparatus\
pal lavar ya pal limpiar.\
¿Qué quías, miou probi?, ¡malaju!

Esas píndulas modernas\
que si dan pa lus “no-natus”\
paemi qu´aquí nun si aproban,\
que hay nucias de nacimiantus;\
cúntasi n´el Llavaderu que,\
comu tan por dispaciu,\
ya dondi si fala todu\
ya a más, lu más pornografu.

Vei vesi en tilivisión,\
si non mañana, pasáu,\
que El Cordobés vei brindai\
a Riquilda un toru bravu\
ya, si las gana, tamián\
las dos oreas ya´l rabu.

Lus de fuara vianin, ¿sabis?,\
a pintanus de quí cuadrus;\
pudíamus pintar musoutrus\
lus qu´ellus vianin faciandu;\
ellus píntanlus al oliu,\
ya a l´entemperia lus nuastrus.

Esti añu llevóu la palma\
el viaxi qu´en mes de mayu\
feixu el Padri Santu a Fátima\
porqu´iba el cencuentenariu.\
Vióusi por tilivisión\
que daba gloria mirallu;\
lus avionis ispañolis\
iban formáus avolandu,\
faciandu homenaxi al Papa\
ya de pasu acompañandu.\
Tamián vimus a Llucía,\
la pasturina d´antañu,\
que falóu co la Siñora,\
ya ahora ta de monxa en clastru;\
la Virxin, las palumbinas\
llevaba siampri al sou llau.\
Siquiara vióusi la fe\
ya vistir comu cristianus,\
ya muchu amor a la Virxin,\
qu´aquí  ya si vei pirdiandu.

Bian s´ismuala ya si desta\
po la paz el Padri Santu,\
peru lus demás nun caban\
de querer entrar po´l aru.\
N´el Vienán ya n´el Viecón,\
ya lus nurtamiricanus,\
siguin enzarzáus na guerra\
con modernus aparatus.\
En´a China, lus “Min-Guín”\
ya lus “Chi-Lín” contra “Mau”,\
tamián andan a la greña,\
peru éstus, comu son tantus,\
anque morra algún millón,\
quedan millonis a ciantus.\
Outra guerra imprincipióu\
entri lus mahometanus\
ya lus xudíus isralís,\
que fuarun lus qu´atizarun.\
El prisidenti Nasser,\
dispuás de marchar, ¿güisti?,\
feixu comu´l Cordobés:\
golvéu tomar el mandu.

Comu entri Ti ya you\
nun hay dengún entrevalu,\
vóu dicítilu en secretu:\
¡San Pedru, you ya sou gualu!;\
ganeiti en catiguría,\
n´a familiar, pur supuastu.

Lus cunjuntus milinudus\
siguin dandu discunciartus:\
Rilistonis, Beatlis, Blincus,\
en visaxis ya en istruandus\
son de lus más afamáus\
 ya istrvagantis atuandus.

La nuava “Arca de Noé”\
 istravióusi po´l ispaciu;\
taba llena de micobrius,\
¡Dios mus coja confesáus!

Ya rezamus todus xuntus\
en´a ilesia comu hermanus,\
lus protestantis, xudíus,\
otoroxus ya romanus;\
nus séi si haberá na Gloria\
entrépitis adicuáus.

El Marinu sigui avanti,\
mijor qu´el añu pasáu;\
primeiru iba rigular\
por faltái ginasia al cuarpu,\
peru en cuantu s´intrinóu,\
siampri salía trunfandu.\
Na más que por un puntu\
nun fuamus clasificáus,\
que lu ganóu el Miranda;\
tuviamus apruximáus.\
La de tres ya la vincida,\
hemus subir esti añu\
si todus mus ayudamus;\
costa más de lu que piansan\
de dineiru ya trabayu.\
Hubu munchu que gastar\
pa faer el nuavu campu,\
anque la Fidiración\
dióu en cantidá lus cuartus.\
Taba desfeichu del todu\
 por obra de lus gitanus\
ya de lus que non lu son\
ya que tamián gambirriarun.\
Ahora que, en sin fachenda,\
en Sigunda Rigional\
ya de todus el más guapu,\
y´abondus en´a Primeira\
nun puadin ser comparáus.

Diréi algu del festeju,\
que ya si sianti bullandu.\
La Cumisión nun la nombru\
porqui ya d´anonimatu;\
la quistión ya que haiga fiastas\
ya que si runan lus cuartus;\
pa esu tan las chavalas\
que lus sacan con agradu.\
Ya ta´l puablu que rilluma\
de llucis ta engalanáu.\
“El Topu” muy bian si porta,\
sin él non mus atopamus.\
Na ilesia un altar modernu\
que s´istrinóu pa´l tou Santu,\
de lus d´andar alredor\
ya dicir misa mirándunus.\
Bonas misas ya sirmonis\
con prusicionis ya cantus.\
Lu que falti, San Pidrín,\
has querer Tú reparallu:\
que non mus falti la fé\
miantras vamus navigandu\
po la mar ya po la tiarra\
hasta arribar al Tóu llau.\
Damus la Tóu bindición\
que mus duri hasta outru añu.

Dos orquestas de las bonas\
referenti a lu profanu:\
Lus Galaicus ya la Montis,\
que fan bellar a lus Santus.\
L´alligría ya´l jolgoriu\
tan de primeira envitáus,\
ya en tomandu dos gutinus\
ya ta Cuideiru intrináu.\
Vou imprimar co lus ¡vivas!,\
nun vous vaigáis ritirandu:

¡Viva San Pedru Gloriosu,\
ya´l sóu amigu San Pablu!\
¡Que viva´l Apostoláu\
con San Xuan ya con Santiagu!\
¡Que viva la Litanía,\
que a todus lus vei nombrandu!\
¡Que viva´l siñor alcaldi,\
 munchus añus en sóu mandu!\
¡Vivan las Otoridadis\
de todas las clas ya gráus!\
¡Vivan lus que tan inriba\
pa que vivan lus de en baxu,\
ya que vivan lus del mediu,\
que son lus más afogaús!\
¡Vivan lus que tan osentis,\
cubanus ya mijicanus!\
¡Vivan orquestas, monsergas,\
las barracas ya lus xuáus!\
¡Viva la tilivisión!\
¡Vivan tamián lus arradius!\
¡Viva Radiu Nacional\
que ya la que bian radianus!\
¡Vivan las rapazas guapas!,\
(las feas ya si cabarun).\
¡Vivan lus viayus ya viayas,\
ya lus que tan ispigandu!\
¡Ya viva la nuastra copla,\
que ya la que puan el ramu!:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!