+++
draft = false
date = "1962-06-29T12:00:00+02:00"
publishdate = "1962-06-29T12:00:00+02:00"

title = "L'Amuravela 1962"

description = "El sermón de L'Amuravela de 1962 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Juan Luis Álvarez Bravo “Totó”"
    homepage = "/reciters/juan-luis-alvarez-bravo-toto/"

[image]
    src = ""

[alternatives.en]
    code = "en"
    url = "/en/amuravelas/lamuravela-1962/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

Antis falta´l agua al viantu\
que nusoutrus a San Pedru.\
Cuandu llegan estus días,\
anque teas tiarra diantru,\
sianti unu un ricuncumiu\
que ti bota pa Cuideiru.

Bian ergullosus que tamus\
d´esti Patrón tan excelsu,\
que mus protexi n´a mar,\
n´a tiarra ya n´us pogresus.\
Guay, comu a Pastor ti honra\
el católicu Oniversu;\
nusoutrus comu a Patrón,\
ya Papa, ya mariñeiru.\
Viamus la tóu prutición\
n´el mes de Xuliu pasáu,\
cuandu tantus compañeirus\
piriciaron afogáus\
lluchandu co la galerna\
comu nun si viara´n añus;\
de quí solu unu morréu,\
ya nun iba d´esti puablu.\
Al Santu Cristu Piñera\
muchus en promesa fuarun.\
Guárdanus siampri, Patrón,\
ya ves que nun ti ulvidamus\
enque tíamus mitíus\
n´esti iscundíu buracu.\
Peru tamián, vou iciciti,\
todu ha tar bian compensáu:\
Andan pa facer rifuxius\
n´outras partis arranáus,\
por mutivu las nuclaris,\
ya d´esus gasis nefastus.\
Cuideiru nun tian problema,\
todu ta, ¿güisti?, arregláu;\
con poner desdi La Llausa\
a La Garita un teáu,\
u comu media docena\
de motoras boca abaxu,\
quedamus todus cubríus,\
más que istrallin el cobaltu.

De pesca vamus avanti\
ya co la mar trumpicandu;\
nun ti digu que a la vela,\
que nun la llevan lus barcus,\
peru en ganancias, ¿comprendis?,\
viantu´n popa navegamus.\
Pensábamus que l´ardora\
poucu provechu iba damus,\
peru tabas, Santu Apóstul,\
al acechu vixilandu,\
ya tirminóu la costera\
deixándunus bonus cuartus.\
En´u tocanti al bisugu,\
fuamus lus que diamus palus:\
En´a Rula d´Avilés,\
cuandu nusoutrus llegábamos\
(casi siampri lus postreirus),\
caían p´atrás pasmáus,\
llamábannus “alimanis”\
al venus entrar cargáus.\
Lus peixis, ¿güístilu Tú?,\
andan a ríu rigualtu:\
Las motoras que n´ardora\
apescar bocarti fuarun,\
llenárunsi de bisugu,\
cincu mil kilus vindiarun;\
intivocarun lus peixis\
peru ganandu saliarun.

Co las bombas de gas-ol\
avanzamus riculandu:\
quitan la de venti kilus\
pa una de cincu deixanus.

Muchus bautizus si fan\
de rapacinus ya barcus,\
van en omentu las lanchas,\
peru nun si ensancha´l puartu.\
Ya tantu lu que si pesca,\
ya tantus vianin comprandu,\
que del mualli pa la Rula\
nun si puadi dar un pasu,\
paezti que tas en Vigu,\
¡mi ánicas!, de muvimiantu.\
De cochis ya camionetas,\
camionis ya cochis-carrus,\
lus que viandin, lus que compran,\
ya lus que priparan hialu,\
nun séi comu nun s´imbistin\
todus lus días a diariu.\
Dicin que ta risulvíu\
po lus que tianin el cargu:\
qu´han vinir lus “equilóterus”\
pa llevanus el pescáu,\
asina puadin sacallu\
por inriba lus teáus.

Lu pior son las muyaris\
que si riviran co´l tiampu:\
con el cuantu la carnada,\
¡arman cada zafarranchu…!\
¡Menus mal que lus caldeirus\
todas lus llevan de plásticu!,\
si non lus mélicus ,¿guais?,\
nun habían dar abastu;\
¡han saltar un día lus choclus\
inriba la Casa´l Fuáu!

Has tar alerta, Patrón,\
ya pricura rimidianus:\
van llargar a la mirluza\
(ya con ella van cabanus)\
con esas redis-volantas\
que is ta preparadu´l diañu.

Al llegar a San Isteban\
pasóu el chocanti casu:\
entróu la “María Francisca”\
tiniandu´l puartu ciarráu,\
ya priguntói a Teixeira\
el Práticu encomendáu,\
si nun vía las siñalis\
u si taba cegaratu,\
ya Teixeira contestóu,\
en sin faer comentariu,\
que pensóu qu´iban las boyas\
que las tinían secandu…

Ya falndu d´outra cousa:\
¡foi de mucha agua l´iviarnu!\
Tábamus pensandu, ¿sabis?,\
que mus fixara Bernardu\
outra Arca de Noé\
pa poder avilluganus,\
viandu lu que n´outrus sitius\
de malu taba pasandu:\
ríus salíus de madri,\
muchus puablus añagáus,\
abondus disprindimiantus\
de tiarras ya carreteras\
ya outrus inturpicimiantus.\
Por si esu fuara poucu,\
pa desfacer los terrenus,\
bombas a todu meter\
en todu´l mundo Oniversu:\
megatonis, “mangantonis”\
ya toda clas d´esperpentus.\
Ya nun séi si a causa d´ellu\
n´el guartiquín de Las Ánimas\
siguí´l esgorromblamiantu.\
Nun tenemus qu´apuranus\
porque acertarun lus péritus:\
la mar paticóu l´iscombriu\
ya comu la de Xixón,\
deixonus la playa´l Oliu,\
peru tragáou lus peñascus;\
deixóunus comu ricuardu\
la rinombrada “Peñona”\
ya la llamada´l “Caballu”;\
¡si siguin lus tirrimotus\
vian Villademar abaxu!

¿Qué ti paez, San Pidrín?,\
non séi por quéi m´acamiantu\
qu´esi bailotéu de tiarras\
ha ser po lus probamiantus\
qu´en baxu, en mediu ya´nriba\
n´esti mundu tan faciandu.\
¿Nun güisti, Santu Hermosu,\
lu qu´ahora discurriarun?\
Esi “Rayu de la muarti”\
que ti deixa muartu´n secu\
desdi llonxi, en sin gadaña\
ya en sin faer testamentu.\
Ya i diamus otru embotón\
a la Lluna en lláu upuastu;\
nin siquiara gurgutóu,\
non mus feixu plizca casu;\
ahora vamus ir a Venus\
qu´ha faenus outru tantu.\
¿Visti que nus rispundiaran\
nin Marti nin lus marcianus?

Esti añu tamus d´estrena\
d´Otoridadis ya Mandus;\
Párracu, Contramaestri,\
ya Alcaldi, todus son nuavus.\
En sanidá hemus tar bian\
referenti al Yuntamiantu,\
que, imprimandu po´l Alcaldi,\
muchus d´ellus son del ramu.\
Ya tocanti al siñor Cura,\
paemi que l´acertamus:\
ya bon cantor, filarmónicu,\
orador ya campechanu.\
Has bindicillus, Patrón,\
qu´unus ya lu miriciarun,\
ya éstus pa que con tesón,\
s´ismualin por esti puablu.

La nuastra Semana Santa\
algu si véi conservandu.\
Mirez aplausu  “El Guaín”,\
que dixu bian El Calvariu.\
En silenciu qu´empunía,\
con muchu acompañamiantu,\
celebróusi´l Santu Intiarru,\
ya a la puarta de la ilesia\
con gran maestría cantarun\
a tres vocis bian acordis,\
un Stabat Mater nuavu.\
Pidricóu el Novenariu\
un Padri muy afamáu,\
que con cantus ya sirmonis\
traíanus riviráus.\
Voy iciti, el puablu enteru\
quedóu enfirvorizáu.

A lus que si van del mundu\
sabis que t´incomendamus;\
por esu al Padri León\
queremus aquí mentallu:\
un pixuatu de lus bonus,\
de valer, ya cuasi Santu;\
toy siguru qu´has ponellu\
en un bon xeitu al tou llau.

La Fiasta del Caticismu\
foi una fiasta de neñus\
que divirtíu a lus grandis,\
con cantus, bailis ya xuagus.\
Celébransi tamián outras\
que nun tan el calandariu,\
comu´l “día de betún”,\
“del sarapicu”, “del saltu”,\
“de la risa”, la “del hipu”,\
“del manporru” ya “del ratu”.

Si nun lleva la bandera\
San Antoniu n´el sóu barcu\
cuandu si véi pa Llisboa,\
puadi ocurrir un nofraxiu,\
ya dispuás quedan las mozas\
alpisti en sin abogáu\
ya por esu hay que ponella\
primeiru n´el campanariu.\
Lus rapacinus punían,\
desqu´imprima el Novenariu,\
la bandirina na´s casas,\
y´asina honrabn al Santu.

Vou isplicati outro enventu\
qu´ahora ya muy sonáu:\
Antis mitíanti una bala\
en cualquiar parti del cuarpu;\
lu modernu ya a la inversa:\
metin a lus homis diantru\
ya asina dan virigualtas\
xiringándusi n´ispaciu,\
sacandu fotus-grafías,\
gastandu milenta cuartus.\
Ya, ven acá, Santu Apóstul,\
pa faer unus ritratus,\
has dicimi la verdá,\
¿tianin que subir tan altu?;\
fáinuslas aquí Carlitus\
mas que sea n´un buracu.\
Nun ya esa la quistión:\
ya que andan ispiandu,\
nun is basta aquí la guerra,\
quiarin llevalla a lus astrus.

De todus esus toristas\
que vianin a vesitanus,\
venu uno que ya alemán,\
ya tá de la cencia al tantu,\
buscandu unas ñargatesas\
de cuatru metros de rabu,\
que hailas n´a Peña La Deva\
peru en dengún oiutru lláu;\
a lu vistu, cuandu vamus,\
tianin el rabu enroscáu.\
Pudían sirvinus de cabli\
pa sebordanus lus barcus\
u pescallas na envernada,\
qu´algún dineiru habían danus.

Las modas de las muyaris\
tan feichas pa currutacus,\
con taconis d´anfiler\
ya co lus moñus de bálagu;\
outras llevan unas mitras\
comu las de lus perláus,\
ya la color la que queras:\
blancu, roxu y zafranáu.\
Ahora son muy aforradas\
ya nun gastan cuasi pañu:\
van disvistías por inriba,\
ya recortadas por baxu;\
outras somean avistrucis\
con calzonis apretáus\
ya sombreirus de cazuala\
qu´en Francia llaman “chapeáus”.\
¡Tamus pirdíus, San Pedru!\
Mira ver si  hay delgún Santu\
que sea intindíu en modas\
pa que baxi a rimidianus;\
ahora, ¿guais?, lus iscocesis\
quiarin poner lus refaxus.

Has saber qu´en Nort´América\
tan lus uficius cambeáus:\
ellus trabayan de puntu,\
fregan ya secan lus platus,\
ya ellas fuman en pipa\
ya fan apuastas de gallus;\
si s´interan las de quí,\
¡ya mi véu faciandu ganchu!\
Peru, ¿quias más, Santu Hermosu?,\
si, pa ponesi modernus,\
hasta lus puarcus-ispinus\
péñansi con raya en mediu.

¿Pa qué ya L´Amuravela\
si nón pa falati claru?\
Lu malu pa que s´inmiandi\
ya lu bonu pa alaballu.\
Si algunus tan disconformis,\
ha ser que nun son pixuatus;\
piansan que por non icillus\
non has ver Tú lus intuartus.

Non si puadi andar po´l mundu\
porqui ta plagáu d´istruandus.\
¿Non sabis lu que i pasóu\
a esi probi Filicianu\
que víu un “homi robóu”\
que, paemi, son de fiarru,\
mitíu n´un cousu d´esus\
que llaman platus volandu?\
Diói un patatús tan grandi\
que nun daba pía nin manu,\
ya cuandu fuarun mirar\
quedaba allí un gochu ardiandu.\
Tamián pudía ser la guastia,\
que fai tiampu non la viamus.

Esti rincunín, San Pedru,\
munchu si véi aguapandu:\
casa nuavas, ya outras viayas\
que si van rimucicandu.\
En diantru, a todu conforti,\
cucinas de gas butanu,\
amplus camas de sofasis,\
lus colchonis son flexáus,\
alzombras ya curtinonis\
ya butacas pa calzanus.\
En´a Cai baris modernus\
con istilu viraniagu,\
algunus al airi llibri\
con barandas adornáus,\
unu con pista, xardín,\
ya pur inriba emparráu;\
haylu tamián co novera\
de gran costi ya tamañu,\
qu´asina lus alimentus\
consérvansi refrescáus.\
Nuava mirciría de luxu\
al tenor de las de Uviadu;\
la Heladuría Cilindru\
con unus bonus heláus,\
que ya nun tan ambulantis,\
ahora tan aposentáus;\
ya si baxas cuasta abaxu\
todu lu atopas floriáu.

Outra novedá muy nuava\
n´el bar del “San Xuan”  punxarun:\
la cafetera otomática,\
que fai cafesis dusciantus\
xustamenti n´una hora,\
ya todus lus fai al tiampu;\
doci mil durus costóu,\
¿quián diz qu´en Cuideiru tamus?

Ya nun digamus Morán,\
que tian completu el fregáu;\
fregulíficu, heladera,\
ya todu llitrificáu.\
Las llambirías de Calzada\
nun nisicitan riclamu;\
la sastriría de Pipín,\
fai lus calzones a ciantus.\
De más ou menus pustín\
hubu abondus casamiantus;\
una tamián d´emportancia\
non si celebróu n´el puablu.

Patrón, ya tas avisáu:\
merca un armariu roperu;\
lu que si fai ya si compra\
dicin que ya pa San Pedru,\
ya si non tas priparáu\
non has tener aú metellu.

Has atender bian, ¿güisti?,\
ya has avisar a San Pablu,\
cuandu toquin en ´a ilesia\
que tamián s´istrinóu l´órganu;\
diaciseis mil pisitinas\
costóulas el aparatu.\
Ya lu güirías n´a Misa,\
que foi de gran llucimiantu.

La Cumisión bian mirez\
qu´un aplausu de qui i deamus;\
toda ya de mocedá\
ya d´entrambus lus dos sexus,\
que, sacandu el prisidenti,\
son del ramu mariñeiru.\
El que prisidi ya Carlus,\
bon mozu ya ta solteiru\
(si tian o non cumprumisu,\
en funduras nun mi metu).\
Munchu ya bian si destóu\
pa preparar lus festejus,\
ya lu mesmu lus demás,\
esu hay que reconocellu;\
nun digamus las rapazas,\
que cumpitiarun con ellus.\
Mirandu unas caras guapas\
¿quián is niaga lus dineirus?\
El tesoreru, terrestri,\
ta casau ya ya muy seriu.\
Lus más purtárunsi bian\
ya nun fuarun usureirus;\
asina qu´a todus dea\
gracias el Siñor San Pedro.\
¡Ya verás, Patrón Gloriosu,\
comu has quedar de contentu!

Cirimonias religiosas\
fánsi con todu esmeru,\
prusicionis ya sirmonis,\
todu de lu más perfeutu.\
Ya de la fiasta profana\
nun ha faltar elementu.\
Ahí tan las dos orquestas\
de fama n´el mundu enteru:\
una, la “Compostelana”\
que ya bian la conocemus,\
outra ya “Lus Trovadoris”,\
que de Curuña traxerun;\
mirandu rumbu al Oesti,\
siguimus co lus gallegus\
que, si nun primus hermanus,\
seremus primus terceirus;\
ya pa completar la fiesta,\
la Banda de Pravia venu.

Han sonar todus lus toquis,\
lus antigus ya modernus,\
lus “roncororrós”, lus “tíus-tíus”,\
lus tangus, mambos ya… ternus;\
peru anque sean muy sonáus\
esus bailis d´istraperlu,\
las danzas ya giraldillas,\
ya lu que sona a San Pedru.\
Gueita ya tambor al cantu\
que la pricisan lus viayus,\
gualus, mozas, rapacinus…\
todus han salir al ruadu;\
el xaréu ya imprimóu,\
ya nun si puadi parallu,\
lus bollus co lus chourizus\
tan en el fornu cuciandu,\
ta Cuideiru engalanáu\
ya di nuachi rillumbrandu;\
baris, fondas ya demás\
tan llenus de fartamiantus,\
ya pa matar el secañu,\
vinus ya refrescamiantus.\
Estu ta, ¡mi alma!, que ardi,\
ya nun si cabi n´el puablu\
de tantus cochis ya vespas\
que vianin a apagar fuáu.\
Habéis ver si ta purí\
el Sha de Persia u el Neru.

Que nun tiri lus cohetis\
Manuel sin dexaminallus,\
que pudían ser lus tómicus\
ya faemus un fracasu\
enque salga él disparáu\
deixándunos bucabiartus.\
A “Culurín”, a lu vistu,\
haberá que presentallu,\
porque comu ta “engafau”\
pudían intivocallu\
ya quedasi en sin el puru\
que de siampri tian ganáu.\
Tou dandu las boquiadas,\
ya vou brindar por San Pedru\
pidiandu una bunitada\
mayor que nunca la viamus.

¡Viva San Pedru pixuatu\
que rivira la Pruvincia\
ya fai bellar hasta en Cialu!\
¡Que viva na sou compaña\
el nuastru siñor San Pablu!\
¡Que vivan en una riastra\
uníus lus nuastrus Santus!\
¡Vivan las Otoridadis,\
primeiru las de la Ilesia\
que nus dan de Dios amparu!\
¡Que viva´l siñor Alcaldi\
que po´l puablu ta velandu!\
¡Prisidenti y´almiranti,\
a todus vivas is damus!\
¡Que viva la Cumisión\
con el sou diretor Carlus!\
¡Vivan lus que tan presentis!\
¡Que vivan lusmejicanus\
ya todus lus que tan llonxi\
que son lus nuastrus hermanus!\
¡Múxicus, gueitas ya orquestas,\
 vivan cian añus tocandu!\
¡Un viva pa lus fresqueirus\
que vianin siampri compranus!\
¡Que viva L´Amuravela\
ya lus que la tan guyandu!\
¡Ya que la copla pixuata\
risuani a todus lus viantus!:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!