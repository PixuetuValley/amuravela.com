+++
draft = false
date = "1947-06-29T12:00:00+02:00"
publishdate = "1947-06-29T12:00:00+02:00"

title = "L'Amuravela 1947"

description = "El sermón de L'Amuravela de 1947 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Antonio García Novo, “Diego”"
    homepage = "/reciters/antonio-garcia-novo-diego/"

[image]
    src = ""

[alternatives.en]
    code = "en"
    url = "/en/amuravelas/lamuravela-1947/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

Patron ya Apóstul Gloriosu,\
vinimus con todu afeutu\
a dati el nuastru saludu\
orgullousus va contentus!\
Nunca  viarun lus antigus\
nin lus ñacius muchu menus\
fiastas comu las qu'esti añu\
celebramus en Cuideiru.\
Lu primeiru y prencipal,\
ya con toda reverencia,\
falarei de lus siñoris\
qu’ organizarun las fiestas:\
¡Bona Cumisión, pur ciartu,\
mijor nun si cunuciara!\
El Prisidenti un bon mozu,\
todu un siñor de carrera;\
lus demás nu i van en zaga,\
todus son xanti de lletras\
ya en ellus a todu’l puablu\
con gran honor riprisentan:\
Armadoris,cumirciantis\
ya de la endustria pesquera\
fabricantis, empleaus\
ya hasta de clas mariñeira\
Bonus aplausos  mirecin\
ya muchas enoraguanas,\
que con afán si destarun\
sin quexasi de molestias\
pa honrar al nuastru Patrón\
con festejus de primera.

Ahora vou faer mencion\
de nuastra nuava Gestora\
que non para nin descansa\
faciandu muy bonas cousas:\
Abriarun un comedor\
pa dai al probi que coma\
ya a lus enfermus ya viayus\
atendin con sus limosnas.\
Ya ‘l Prisidenti ‘l Alcaldi,\
mozu de talentu y labia\
pa quian ti pidu i concedas\
una moza bona y guapa.\
Tamian el Tinianti Alcaldi,\
Antulin el Buticariu,\
mirez un parrafu aparti\
por aitivu y campichanu;\
non puadu diciti más\
porque sei que ta casau,\
peru si i puadu dici\
que tian al puablu na manu.\
Concédiis mucha salú\
pa que sigan trabayandu\
por traenus l'alimentu\
que bian lu nisiciamus.\
¡Ayudalus, Santu Apóstul,\
ya concediis la gracia\
qu'el soministru non mermi\
ya haiga pan en abondancia!\
En cambiu a lus aldianus,\
esa xanti sin entrañas,\
apretin con manu dura\
ya is pongan multas sin tasa.\
Non sei si tás enteráu,\
compañeru de miou alma;\
de lus precius que mus ponin\
al lleichi ya a las indianas.\
¡Val mas que nun ti lu diga.\
peru atendi estas palabras:\
Cuandu a las puartas del Cialu.\
algun aldianu llegara,\
dai dos gualtas a la llavi\
va icha una siasta bien llarga!\
¡Que paguin n'el Purgatoriu\
ya que de fami nus matan!\
Non quieru ponemi tristi\
que ta la bibida cara\
ya pensandu n'estas cousas\
ponsi a unu la boca amarga.

¡Que muxica nus truxarun,\
a todu ‘l mundu mociona,\
loi siguru, Santu Apostul,\
qu'hasta n'el Cialu risona!\
¿Non ves que vian po lus airis\
en esus cousus que avolan?\
Non digamus, que tamian\
da gloria güir las orquestas:\
comu lus anxilis propius\
lus estromentus manexan!\
La guita fai gurguritus,\
el roncon da borrachera,\
hay cucañas, tiru al platu,\
regatas ya lu que queras.\
La iluminación relluz\
más que todas las estrellas.\
las ruadas ya lus cohetis\
a toda la xanti allegran.\
Tocanti a la Riligion\
digutilu con fachenda:\
la prucisión ya la misa\
fuerun Ilucidas de veras.

Puastu que tamus aqui\
quiaru ixponeti unas queiras:\
Vou diciti. Santu Hermosu,\
mal andamus de costera:\
Nin sardina nin bocarti\
nin chicharrón tan siquiara.\
Non sei si sera ‘l mutivu\
d'esta iscasez tan tremenda\
esi demoniu d’ Atonita \
que tiran en Nort-America.\
Tu, que tianis bona manu\
en 'us asuntus de pesca,\
mira ver comu lu arreglas\
que ta la cosa muy seria.\
Mandanus p'aca’ l bunitu,\
las yuyas, el llibricanti,\
la caballa ya fañeca\
pa vaporas ya motoras\
ya pa lus botis de cerca;\
ya has precurar nun tea xunta\
que la xanti ya avarianta,\
non mus vaiga soceder\
lu que mus pasou n'a "Barra".\
Esparcila por Arteu,\
por Arilés ya Lluarca,\
por la Deva, por Xixön\
ya po la ria de Pravia.\
¿Non ti parti ‘l corazón,\
di, San Pidrin de mio alma,\
non podamus aprobar\
po la falta de ganancia,\
nin siquiara un "embutiu”\
de lus de Xuliu Calzada,\
que la baba si mus cai\
mirandu aquellas fornadas\
de suspirus ya merenguis\
ya de crucetas de hojaldra?\
Si quiás que siamus amigus\
tianis qu'enmendá la plana\
pa que podamus garrar\
una fartura en Santa Ana.\
Ahora vou dati unus vivas\
pa cabar l'Amuravela:

¡Viva Pedru, viva Pablu\
San Pablin ya lus ecetera!\
¡Vivan las Otoridadis.\
la Cumision, las Orquestas\
ya la Banda volandera!\
¡Viva el tambor ya la gaita\
que yá la muxica nuastra!\
¡Que vivan todas las mozas,\
las casadas ya solteras,\
las viudas va hasta las viayas\
ya todus lus qu'aqui tan\
dandu rialci a la fiasta!\
¡Ya viva la nuastra copla\
que ya d'herencia pixuata:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!