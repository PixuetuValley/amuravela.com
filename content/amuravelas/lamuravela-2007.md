 +++
draft = false
date = "2007-06-29T12:00:00+02:00"
publishdate = "2007-06-29T12:00:00+02:00"

title = "L'Amuravela 2007"

description = "El sermón de L'Amuravela de 2007 como fue recitado en las fiestas de Cudillero el día de San Pedro de ese mismo año."

[author]
    name = "Cesáreo Marqués Valle"
    homepage = "/authors/cesario-marques-valle/"
    image=""
    bio=""

[reciter]
    name = "Cesáreo Marqués Valle"
    homepage = "/reciters/cesario-marques-valle/"
    image=""
    bio=""

[image]
    src = ""

[alternatives.en]
    code = "en"
    url = "/en/amuravelas/lamuravela-2007/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l’amuravela\
comu San Pedro asperaba.

Apostul ya Patrón nuasu,\
que güay cilebras el Santu,\
¡tarás contentu por venus,\
outra vez dispuás d’un añu!\
sobri todu, a lus pixuatus\
que aquí tamus na ribera.\
You ya toi subiu al barcu,\
pa cuntati lus socesos\
ya lus acunticimiantus,\
que desdi ‘l pasau juniu\
hasta esti n’el que tamus,\
en Cuideiru ya n’el mundu\
comu nuticia sonarun.\
Toi fijándumi, Almiranti,\
ya veuti algu cambeau,\
¡mi alma si non pasasti\
outra vez por el quirófanu!\
quitas ya puanis arrugas\
comu’n artista afamau.\
Antis d’imprimar, pirmiti\
que filiciti a San Pablu,\
nun vaya ser que s’infadi\
ya si marchi n’el caballu,\
quedandu la prusición\
de mañana, sin un Santu.\
A San Pablín ya lu mesmu,\
¡qu’esi ya un enventu nuastru!\
Agora vou prencipiar,\
nun ti movas del asiantu\
ya puán abonda atinción,\
nun ti vaya’l santu al cialu,\
que tú latín, sabrás muchu,\
peru you falu pixuatu,\
asina que si ti piardis\
a lu llargu del rilatu,\
puadis faemi una siñal\
co lu que tengas a manu,\
si nus quiás sonar las llavis,\
puadis llevantar el ramu,\
you … ya mirarei pa Tí\
con el rabiquín del guayu.

Escomenzarei, San Pedru,\
po lus asuntus más nuastrus,\
prencipalmenti la pesca,\
que ya’l sostentu del puablu.\
Foi la costera mirluza\
la que nus salvóu el añu,\
pos anquí’l preciu baxóu,\
hubu omentu en kilugramus,\
co la caballa, tamián\
golveu pasar outru tantu,\
tanta garramus, Patrón,\
que a céntimus la vindiamus,\
comu sigamus asina,\
vamus a dar cumplimiantu\
ya faer bonu el reflán:\
l’avaricia rompi’l sacu,\
pos vamus deixar sin peixis\
enteru al mar oceánu.\
Al porcebi sin embargu,\
pasói todu lu contrariu,\
comu si garrarun poucus,\
el preciu pónxusi altu.\
De l’angula… nin ti falu,\
isti añu nun guliarun,\
¡siántulu po lus niponis\
que nun las tianin n’el platu!\
aunque d’estus nun mi fiu\
d’una miasguina ni un cachu,\
pos tianin fama de llistus\
y’algu taran enventandu,\
¡igual las fan de merucus\
o d’esus viarbinis blancus!\
Asina qu’el panorama\
Tú mesmu ya lu tas viandu,\
ya lus que puadin, nun quiarin\
deixar ganancias n’el puablu,\
peru bian que si pelean\
pa facellu n’outrus puartus.

El que si golveu lloucu,\
paemi que foi el tiampu,\
andas n’el vranu firiu\
ya n’el iviarnu asudandu,\
asina vianin las gripis,\
lus risfriaus ya catarrus,\
¡fuarunsinus las ganancias\
n’aspirinas ya pañualus!\
Cuntan qu’estu ya dibíu,\
-güillu a unus deslletraus-\
a que la capa’l ozono\
tián el buracu agrandau,\
algu haberá que facer\
pa poder sulucionallu:\
comprai una capa nuava\
o poneli un bon rimiandu.

¿Nun visti lu de las vacas?\
¡más gorda nun entra en prau!\
dicin qu’el viantu que asoplan\
por dondi debaxu’l rabu,\
cuntamina más que un cochi\
ya una motora axuntaus.\
Ahora m’ixplicu you\
porque lloucas si gulviarun,\
pa m’idea que is punían\
un tapón en el buracu,\
ya’l nun poder ispulsallu,\
quedábais el fumu diantru.

En sitiambri outru huracán\
lus del parti anoncearun,\
tinía por nombri Gordón,\
llamándusi así, ya tábamus\
sigún si fai n’estus casus\
pa asperallu priparaus,\
peru ista vez, hubu suarti\
que aquí llegóu aflacau,\
igual taba’n gualga fami\
comu esi De Juana Chaus.\
Peru el huracán llegounus\
el diacinuavi de marzu,\
¿qué li pasó a San José?\
¿tan mal con el nus portamus?\
si pa nusoutrus, de siampri,\
foi un Santu venerau,\
¡vaya folas nus mandóu!\
¡a poucas nus lleva el puablu!\
dili que son lus del Pitu\
lus que rumpiarun el tratu,\
con cincu días de fiasta\
que fan en abril ya mayu.\
En Cuideiru, tuvía\
lu siguimus cilibrandu,\
na fecha que i correspondi,\
sigún marca’l calandariu.\
Que pa esu la cumisión\
si encarga d’urganizallu.

Vou pasar ahora a cuntati\
lus festejus que tuviamus\
de toda la clas ya rangu,\
riligiosus ya profanus:\
En el día de Santana,\
nun acompañou el tiampu\
así que las moyaduras\
fuarun de campiunatu.\
Por fuara encargousi’l agua,\
ya’l vinu regóu por diantru.

Lus de Avanti Cuideiru,\
en agostu cilibrarun\
outra vez el fistival\
intercelticu llamau,\
de Engalaterra, Purtugal\
ya hasta franchutis viniarun,\
miantras tocaban las gueitas\
dábati gustu iscuchallus,\
peru al cabar ¡un babel!\
con tantas llinguas fixarun,\
menus mal que taba Sergiu\
d’intérpriti traduciandu.

La Covadonga, en sitiambri\
con prusición ya’l ripartu\
de sardinas a la plancha\
pa touristas ya pixuatus,\
esti festeju, San Pedru,\
tantu vei en cricimiantu,\
que vou pidili al Gubiarnu\
qu’el próximu Día d’Asturias,\
si cilebri aquí n’el puablu.

Duranti’l mes de nuviambri\
las habaneras sonarun,\
coralis de gran rinombri\
diantru la ilesia autuarun,\
ya si un sábadu eran bonas,\
al siguianti superandu,\
que pa esu el Coru Mixtu\
abondu si ta destandu,\
ya todus lus añus deixan\
siampri el pabellón bian altu.

Entregárunsi dos títulus\
por el nuasu Yuntamiantu,\
unu n’el mes de agostu\
ya outru n’el marzu pasau,\
a dos prisonas quiridas\
y’ apriciadas en el puablu,\
rifiárumi a Don José,\
el cura Párracu nuastru\
y’al outru José Manuel,\
tamián cura ya pixuatu,\
lus méritus de lus dos\
paemi que son sobraus,\
¡que ti vou cuntar a Ti\
que lus tianis bian fichaus!\
ya comu son bonus “padris”,\
pos fius fuarun nombraus,\
el ñaciu aquí, pridileutu\
ya’l outru fiu adotau.

Tamián a Vigón y’a Villa\
la noraguana lis damus,\
po’l premiu qu’en mes d’utubri\
con todu miricimiantu,\
nun afamau ristoranti\
comu amigus cumpartiarun.\
Dispuás dirán qu’en Asturias\
nun hay bon intindimiantu,\
siandu unu empresariu\
ya’l outru del sindicatu.

La Navidá, comu siampri,\
pouca novedá tuviamus,\
belenis ya vellancicus\
igual que todus lus añus,\
ya la mesma pouca xanti\
el día la Misa’l Gallu.\
En’a víspura de Reis,\
gulviarun vinir lus Magus\
en tres carrozas priciosas\
ya muchu acumpañamiantu,\
vesi que las Bilisamas,\
Avanti y’al Yuntamiantu\
p’allegrar al refugayu\
abondu si tan destandu.

La lutiría del Niñu\
pasóunus cuasi rozandu,\
caéu un tercer premiu,\
¡habíalu taba pensandu,\
en marchasi pa Cancún\
o p’algún país lejanu!\
peru foi tan piquiñín\
el pillizcu que lis diarun,\
qu’algunu nun dispirtóu\
ya unda sigui soñandu.

Isti añu d’otoridadis,\
un maramás, ¿guais? viniarun,\
algunus, pa nagurar\
las obras que si fixarun,\
¡las que ti cuntei l’outru añu,\
qu’esti ya finalizarun!\
ya outrus pa rivisar\
las que ya diaran cumianzu,\
nun fuara que po’l camín,\
si disviaran lus cuartus,\
pos desde lu de Marbella\
tá todu’l mundu escaldau.\
¿Nun ves qu’hasta la Pantoja,\
t’ahora entre lus imputaus?\
tamián antis tuvu el mozu\
y’ahora ta encarcelau.

Abriu‘l aula la mar\
ya tamián de lus pixuatus,\
que tá estalada, au taba\
antis la rula’l pescau.\
La nuastra “Catedralina”\
tamián nus la adecentarun,\
quedóu pintada por fuara\
ya la verdá, sin un fallu,\
que lus deslletraus d’Uviadu,\
abondu bian si destarun.\
Peru tuvía i falta algu:\
el reparalla por diantru,\
asina que ya sabeis,\
haberá que xuntar cuartus\
¡ya ponei calefación\
que’l iviarnu ya muy llargu!\
A la Fondación de Selgas,\
ya todu’l sou Patronatu\
queremus agradeceis\
lu bián que si tan portandu,\
Lus Antigus Alunus,\
co’l diploma que lis diarun,\
tuviarun a mi paecer,\
n’esta ucasión acertaus,\
todus lus autus que fan\
tan muy bian urganizaus,\
pos con Aquilinu al frenti\
muchu si tan esmuliandu.

Paez que lus lliteratus\
un descansu si tomarun,\
pos solu foi el Camuñu\
el que publicóu algu,\
sacóu el sigundu tomu\
del dicionariu pixuatu.

Por farturas, Santu Hermosu,\
tampoucu hemus de queixanus,\
tuviárunla las muyaris\
ya tamián lus xubilaus,\
amás comu son de baldri,\
el llenu tá asigurau.\
Las jornadas gastronómicas\
de la mirluza, en mayu,\
lloveu en sin parada\
y’anque’l tiampu iba envernau,\
húbulu feixu ‘l agostu\
tres mesis adelantau.

Vou a cuntati un misteriu\
que unda nun lu risulviarun,\
iba’l Pravianu po’l mualli\
pasiandu co’l sou ñiatu,\
ya pa insiñali la mar\
garroulu un momento en cuallu,\
deixandu el carri-cochi\
a la sou vera aparcau,\
cuandu golveu pa meter\
outra vez al neñu diantru,\
atopousi con el sitiu\
que lus ladronis dexarun.\
En manus del CSI\
güi que punxara el casu,\
peru comu nun hay guallas\
igual tianin que cerrallu.

San Pidrín, has de mirar\
si Tú puadis ayudanus,\
cuandu atirrici un avión\
has de asoplar desdi’l cialu\
pa que llevanti la bruma\
ya nun haiga más ritrasus,\
pos naidi puadi isplicasi\
que pasa n’esti arupuartu,\
-en ver de tar en Europa\
paez qu’en Africa tamus-\
unus, culpan al pilotu\
ya outrus al aroplanu,\
peru el patu quian lu paga\
son lus probis asturianus.\
A lus que fan l’autuvia\
tamián ichais una manu,\
pa qu’apurin co’l cementu\
ya podan cumplir lus plazus,\
que nus fai falta tirar\
pa’l oesti de vez en cuandu,\
ya vesitar en Galicia\
lus nuastrus primus-hermanus.

La ETA  por Navidá\
cometeu outru atentau,\
rumpiandu asi ‘l altu al fuau\
que anonceo’l añu pasau.\
¡tianin que deixar las armas,\
que si vayan cunvinciandu!\
la paz querémusla todus,\
ya nun tián que haber más muartus.\
Peru pa qu’estu soceda\
ya podamus cilibrallu,\
tianin que caminar xuntus\
upusición ya gubiarnu.

Po’l mundu siguin igual\
con guerras ya con rivualus,\
tianis a lus islamistas\
faciandu atentaus sin dualu,\
ya amás comu lis cuntan\
que van direutus al cialu,\
pos aspéralus Alá\
co lus brazus bian abiartus,\
puáninsi las bombas ¿guais?\
amarradas al sou cuarpu,\
volandu ellus lus primeirus\
en cachiquinus ya cachus,\
vei gastar en pegamentu\
Mahoma todus lus cuartus.\
Pónxusi malu Fidel,\
ya miantras mandó outru Castru,\
¿pensei que las socesionis\
eran cousa de monárquicus?\
del sou amigu Hugu Chaves,\
casi mejor nin ti falu,\
pos lleva añus abondus\
faciandu bonus apañus.

Aquí siguin las pateras\
ya lus cayucus llegandu,\
esu, lus que tianin suarti\
que outrus caban nofragandu.\
Hay acidentis de tráficu\
provocaus po lus borrachus,\
que pudian ivitasi\
si nun garraran el autu,\
anque …. húbulu quian dixu\
dispuás de que lu primiarun,\
que por él anque bibiara\
naidi iba dir cunduciandu,\
lu pior ya qu’él guiounus\
duranti unus cuantus añus.

Golveu a haber ilicionis\
n’el fluriu mes de mayu,\
pa escoer lus concejalis\
qu’han tar en’us Yuntamiantus,\
ya a esus mandamasis\
que lus llaman deputaus.\
Aquí iligimus a Quicu,\
pa tar outrus cuatru añus\
mandandu n’el Menucipiu.\
Prucura ichai una manu\
ya si nu abasta, las dos\
-esu sí sin apretallu-\
pa que nus gubiarni bian\
ya llevi el barcu a bon puartu.

Estu de las votacionis\
you tuvía nun lu intiandu,\
¿nunca a naidi vi perder?\
todus dicin que ganarun,\
unus, que subin en votus,\
outrus que fanlu en escañus,\
el que non, tián más poder,\
esu sin falar de patus,\
facían algunus  “cua” “cua”\
n’el fondu, taban diciandu:\
con “cua” partiu patamus,\
pa asina poder tranquilus\
siguir del tetu tirandu.

Vou soltallu, San Pidrín,\
¡si nun lu digu riviantu!\
¿Güí dicir que nun tinía\
que pidir playa isti añu?\
pos al paicer, van facer\
un rincunín pa bañanus,\
con un puquiñín d’arena\
ya unas tablas pa tumbanus\
aú poder tomar el sol,\
¿visti que mudirnizaus?\
esu llamasi solarium,\
¿mancarémunus nus guasus?\
o van ripartir colchonis\
pa que risulti mas blandu,\
na más nus falta el SPA\
ya completamus el cuadru.\
Pensándulu bian, San Pedru,\
comu tantu prumitiarun\
ya tantus proyeutus hubu\
a lu llargu d’estus añus,\
hasta que nun lu vea fechu\
vou a siguir insistiandu,\
pos lu que vi nus papelis\
nun mi acaba cunvinciandu,\
allí naidi isquirbíu playa,\
punía, zona de bañus.

Comu siampri, pidireiti\
po lus pixuatus qu’esti añu,\
nus deixarun a nusoutrus\
pa tar cuntigu nel cialu,\
ya en sin que naidi s’ofenda,\
a dos quixara nombrallus:\
A Manuel Alfredu Pérez,\
profesor ya deputáu,\
peru lu más emportanti,\
quiriu ya respetau;\
el outru Ernestu Marqués,\
que prisidiu abondu tiampu\
la nuastra Cumunidá\
Parroquial de lus pixuatus,\
ya dexóu el ciminteriu\
con ordin ya ampliau.\
A lus dos tianis que dais\
a la Tóu vera un bon puastu,\
qu’amás de traballadoris\
son tamián bonus cristianus.

Al iquipu de fugol\
la noraguana li damus,\
po la campaña que feixu\
comu lus bonus xugandu,\
ya en tercera división\
sigui n’el campiunatu.\
El Uviadu frescasou,\
garróu l’ascensor pa baxu,\
la temporada que vian\
que si vaya priparandu,\
que vei tenenus enfrenti\
ya amás vamus ganallus,\
el Sporting que nun piansi,\
que tamián hemus garrallus,\
pos a algunu güi dicir\
qu’era iquipu “dePreciadu”.

N’outrus deportis tamián\
destacamus lus pixuatus,\
Sonia ya Jose n’el mus,\
ganarun el campiunatu\
cilibrau en Xixón\
n’el pasau mes de mayu,\
siguru qu’el naciunal\
lu van a cabar ganandu,\
al menus nun vei a ser\
por falta d’entrenamiantu,\
pos forman dobli parea,\
d’enamoraus ya de xuau.

A lus Príncipis d’Asturias\
outra vez filicitamus,\
ya que tomin un rispiru,\
que van a una fia por añu,\
comu esta foi la sigunda\
armousi menus rivualu,\
y´hasta la Custitución\
pudu cunciliar el suañu,\
pos nun hay que riformalla\
hasta outru ñacimiantu,\
llámasi igual que la guala\
Sufía la de Xuan Carlus,\
que si ponxu muy contenta\
co’l nombri que l’iscuyarun.

Ya falánduti de reinas,\
ves que guapas las del puablu,\
que duranti lus festejus\
aquí van a tar reinandu,\
anuachi tuvístilas cerca\
que ti punxarun el ramu.\
Belinda, Natalia ya Marta\
dexai el pabellón altu,\
pos faeis bonu el cantar\
que difini a lus pixuatus:\
“Cudillero tiene fama,\
de saín ya de chicharru,\
de las muciquinas guapas\
ya de lus mozus de garbu”.

Las fiastas comu verás\
gualvin a ser de restrallu,\
hemus tar desde la víspura\
en sin parada bellandu,\
orquestas de Ciuda Real,\
Madrid, Valencia y navarrus,\
dos charangas tianin nombri\
d’iquipus de balón-paxu\
NBA ya Galácticus,\
ya la tercera el Compangu,\
la banda de San Martín\
ya lus gaiteirus del puablu.\
Lus fuaus artificialis\
han d’illuminar el cialu,\
asina que nun ti asustis\
nin vayas salir curriandu,\
pensandu que son rillustris\
o que ti l’armou el diañu.\
El día de San Pablín,\
bian que vamus rellambianus\
pos las d’Azúcar Morenu\
la nuachi han d’endulzanus.\
Con todu estu, miou probi\
¿comu vei quedar el cuarpu?\
si tamus todus lus días\
en sin parada rumbandu.\
Ya esu que nun ti cuntei\
lus bautizus en el Cantu,\
-aú si vei a colocar\
una placa de ricuardu,\
co la fecha desde’l día\
en que si vianin cilibrandu-\
ripartu del bollu, vinu,\
ya’l homenaxi a lus viayus,\
las misas, las prusicionis,\
nin tampoucu qu’había xuaus,\
que lus niñinus, tamián\
han de rivirtisi algu.

Patrón Santu, ¡ya cansei!\
¡cabu de quedar sin fualgu!\
asina, que si Tú mi das\
la venia, vou tirminandu.\
Has proteger a Cuideiru\
nun lu deixis de la manu,\
siampri isficiamus en Ti\
en bonus ya en malus tiampus,\
ya’l que dixu d’entregai\
a San Xuan la llavi’l cialu,\
iba a lu menus caizu,\
nun pudía ser pixuatu.\
Fai que tengamus salú\
pa venus diantru d’un añu,\
ya que lus peixis abundin\
pa tamián venus con cuartus.

Ahora ya vou co lus vivas\
ya piansu faellu tan altu,\
qu’el Santu que nun te aquí\
ha güillu desde’l cialu.

¡Vivan San Pedru, San Pablu\
ya San Pablín al costau!\
¡Vivan San Xuan ya San Telmo\
ya todu’l Apostolau!\
¡Viva’l Siñor Arzubispu\
que venu a vesitanus!\
po lu menus que yo sepa\
fuarun dos vecis isti añu.\
Un viva pa’l nuastru Alcaldi\
con el nuavu Yuntamiantu.\
¡Vivan las otoridadis\
que tan d’istrena n’el cargu!\
Vivan las tilivisionis,\
lus pidióricus ya’l radiu,\
ya que viva’l interné\
que val pa cumunicanus.\
Que viva la Cumisión\
pos muy bian lu tan faciandu.\
Ya viva milenta vecis\
la copla que ricitamus\
pa cabar l’Amuravela\
desdi terremotus tiampus.

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODUS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!