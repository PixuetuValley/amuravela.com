+++
draft = false
date = "1952-06-29T12:00:00+02:00"
publishdate = "1952-06-29T12:00:00+02:00"

title = "L'Amuravela 1952"

description = "El sermón de L'Amuravela de 1952 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Antonio García Novo “Diego”"
    homepage = "/reciters/antonio-garcia-novo-diego/"

[image]
    src = ""

[alternatives.en]
    code = "en"
    url = "/en/amuravelas/lamuravela-1952/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

Antis de piditi venía\
pa falati, Apostul Santu,\
quiaru unviati un saludu\
que you ya todus ti damus.\
Esfuraca las oreas\
pa que entendas lu que falu\
o ponerei el turullu\
pa que non ti destis tantu.\
Has miranus, Santu Hermosu,\
con amor ya con agradu\
que nusoutrus con fervor\
comu a Patrón te invocamus.\
Lus trabayus ya fatigas\
que Tú pasasti, pasamus,\
tamus nus mesmus piligrus\
cuandu na mar navegamus,\
escombatíus po lus viantus,\
la fola ya tempestadis\
comu nus que Tú ti visti\
en'a mar de Tiberíadis.\
\
Ahora nun llevamus remus\
nin velas nin outrus trastus,\
las motoras ya vaporas\
van muvías por aparatus,\
asina lus mariñeirus\
van descansaus ya folgandu\
ni nicisita el Patrón\
saber tantu de lus astrus;\
peru la mar ya la mesma\
ya si i da por encrespasi\
solu el poder del Maestru\
puadi sacanus en salvu,\
así que, Patrón, ¡alerta!\
cuandu apuraus nus veamus,\
que llevandu Tú el timón\
siguru al puartu arribamus.\
Dispuás vianin outras cousas\
pa mejor atragantanus:\
envernadas, avirías,\
vedas ya non sei qué cuantus\
va po lu vistu, miou probi,\
paez que nunca la acertamus;\
Si non hay pesca la fami;\
si abunda, nus xiringamus,\
peru a la fin ya a la postri\
mejor que tábamos tamus,\
que Mandus ya Otoridadis\
al probi van remediandu.

Respetivi a las meioras\
muchu tengu que contati,\
has atendemi, San Pedru,\
que hay abondas novedadis.\
Esti añu todu ya nuavu:\
desde el Cura hasta'l Alcaldi,\
non podemus tener queixa\
que Dios nada fai en baldri\
ya si aquéllus eran bonus\
con éstos vamus avanti.\
Todu'l puablu ta contentu.\
en'a Iglesia non si cabi,\
lus homis tenemus bancus\
igual que nas catredalis.

Celebróusi un Misereri\
que non puadi mejorasi,\
con un xintiu na Plaza\
ya una devoción tan grandi\
qu'al güir «el Santu Dios»\
todu ‘l puablu respingábasi.\
Ya de la Semana Santa\
nu hay tampoucu que quexasi,\
sirmonis ya prosicionis\
comu la de Viarnis Santu\
que cantarun lus rapacis\
igual que lus propius Anxilis\
ya la de «La Soledá»\
que foi cousa de pasmasi.\
Siguru que lus antigus\
n'as tumbas han d'allegrasi\
de ver que la Fe en Cuideiru\
vualvi asina a despertasi.\
¿Foi que venu la Santina\
o tas Tú de nuastra parti?\
Porque «Pescador de Homis»\
quixu ‘l Maestru nombrati.\
¡Has calar bian el anzualu\
ya pon carnada bastanti\
pa que nun quedi ni un pex\
que de las redis s'iscapi.\
Antis de faer aquí puntu\
pa terminar esti párrafu,\
bian merez demus las gracias\
al artista d'esti puablu\
que al Cristi y la Dolorosa\
arreglóunus con aciartu;\
Dios i dé mucha salú\
ya que i conservi las manus.

Non séi si tarás sintíu,\
(que todu debi falasi)\
porque nun tamus cumpliandu\
comu fan en todas partis,\
el preceutu que mus manda\
que'l dumingu si descansi.\
Has avicáilu a lus Mandus,\
de riba tian qu'ordenasi:\
nusoutrus de mil amoris\
quereremus que si guardi.

Falandu del nuastru uficiu,\
ya que tenemus ispaciu,\
quiaru diciti, San Pedru,\
qu'en éstu tamián hay cambius:\
todu si pesca con lluz,\
non si pesca comu antañu:\
de tuliña ya bariqui\
poucu ya lu que pescamus,\
asina que hasta lus peixis\
tianin que tar allumaus\
pa que podamus garrallus,\
¿vas cumprindiandu ‘l fregau?\
verás lu que mus pasou\
al dir pescar a Bilbau:\
taban pruhibidas las llucis\
ya ningunu lu sipiamus,\
allí péscasi a la ardora\
¿ya quias creer, Patrón nuastru,\
que nin un mal bocartucu\
pudiamus meter pa diantru,\
nin nusoutrus nin tampoucu\
lus que de Santander fuarun?\
Ya éllus cargaban de pesca\
que nun cabían nus barcus\
¡tianin tratu con'as bruxas\
esus degorius de vascus!\
Peru la gracia de Dios\
non deixa nunca a lus buanus\
ya si nus falla ‘l bocarti\
ha haber bunitu hasta inchanus.\
Referenti a outrus aspectus\
muchu vamus mejorandu,\
bian si conoz que'inriba\
tas por nusoutrus rogandu.\
El puablu va viantu'n popa,\
da gloria ver el mercau,\
tan de valdri las indianas,\
fabas, guavus , lleichi, todu\
baxóu comu ta mandau;\
las azariantas aldianas\
andan col capiallu ichau\
¡bian nus chuparun la sangri,\
que tirin po lu bellau!\
Hay pan bono ya'l que queras,\
fan hasta bullus de cuarnus,\
sinon qu'ahora a lu que veu,\
viandin lus cuarnus más carus.\
Ta espichandu'l estraperlu\
peru pa falati claru,\
non tamus nada conformis\
po lu que toca al tabacu:\
ya malu, poucu ya caru,\
nin freba nin picadura,\
non hay quian poda fumalla,\
ya la verdad, Compañeru,\
costa demasiau «el caldu».\
De las fuayas de maíz\
haberá que fabricallu\
por non dexar de fumar.\
De aceite no nus quexamus,\
esti añu por Antroyu\
las bullinas nun faltarun;\
del Contornu a la Garita\
afumaban lus teaus.

Vou cuntati las mejoras\
que si fixarun en puablu:\
un lavaderu modernu\
que va ser de lus escándalus,\
non lu digu que si armin,\
you dígolu po lu guapu.\
Las muyaris pa llavar\
nun tianin nin qu'afincasi,\
ya comu han tar a vellugu\
han dar la lingua a fartasi.\
Ena Cuasta de Guaitus\
una casa tan faciandu\
que por más qu'esfuracaban\
nu atopaban lus cimiantus.\
Va ser la ponderación\
con todus lus adelantus\
pa que el mariñeiru poda\
si se tercia, ir illustrandu.\
Ponerani Consultoriu,\
Biblioteca ya hasta Rayus,\
«EL HOGAR DEL PESCADOR»\
paemi que van nombrallu.\
Conque, ya sabis, Patrón,\
en ella serás el Amu,\
si baxas dar una vuelta\
non tianis que buscar cuartu.\
Respetivi a vestimenta\
tan lus tiampus muy cambiaus, \
lus mariñeirus d'ahora\
andan muy modernizaus;\
ya non gastan garibaldas\
comu lus antepasaus,\
¡trincheras ya gabardinas\
que paecin deputaus!\
asina ya que si baxas\
prepara atuandu apropiau\
porque si non van diciti\
que tas de moda pasau.

Muchu vamos pogresandu\
po lu que toca ‘l fugol,\
el Marinu va igualandu\
al Oviedu ya'l Xixón.\
Va estrenasi un campu nuavu\
que va valir un millón\
porque en toda la Provincia\
cuntan que nun hay mejor;\
¡ya podemus dar patadas\
a toda satisfaición!.\
Fáinlu n'us Tarronalis\
ya va tener un grandor\
pa milenta espetatoris\
colocaus alredor.\
Si quiás, cuando haiga partíu.\
mira por telavisión\
Esti campu vei llamasi\
CAMPU DEPORTIS GIRON\
que ya'l nombri del Menistru\
que ayuda'l trabayador.

¿Non ti fixasti, San Pedru,\
que tamián lus empleaus\
de la limpieza ya aseu\
andan elegantizaus?\
Con uniformi d'estrena\
ya bordadas en un llau\
las letras del sou Patronu\
qu'ha ser sigún l'undicau,\
"San Liboriu o San Lelón”\
u outru Santu desllustrau.\
¿ Ya las muyaris, San Pedru?\
Esas si que son de miadu!\
Non paran d'enventar modas,\
¡has ver la que descubriarun!\
en cuantu emprima a zurriar\
u hay celaji ‘n firmamentu,\
métinsi n'esus cartuchus\
de papel de caramelu\
ya van de todus coloris\
que nun sabis que ya aquéllu.\
¡Queda unu plasmau, mi alma,\
non séi dóndi llegaremus!\
El primer día que llova\
has aceñar desde ‘l Cialu.\
Ya ahora a vusoutrus vus digu,\
mucinus que tais guyandu:\
habéis tentavus lus bolsus\
cuandu penséis en casavus,\
qu'esi papel cleofás\
ya po la cuanta muy caru\
ya ellas tianin una astucia\
que tan afilandu'l ganchu\
yal que nu enganchan, enredan\
sin saber cómu nin cuandu.\
Que lu diga San Pedru,\
que tamián a El lu enchaucharun\
faciéndui negar a Cristu\
antis que cantara el gallu.

En esti universu mundu\
talis cousas tan pasandu\
que bian si ve, Compañeru,\
que anda pol mediul diañu;\
non séi qué fai San Miguel\
que non lu meti pa diantru.\
¡Miou probi, has tener cuidiau,\
que tea cuntigu San Pablu,\
nun vus garrin de secultri\
va si us metan en Cialu\
garraus a unus cohetis\
de tómicus qu'enventarun\
esus sujetus extrañus\
que can d'acuardu col trasgru.\
Ya non queda aquí la cousa,\
vou cuntati lu más gravi:\
verás, pa mas esmolemus\
descólgansi de las nubis\
en unus platus volantis\
unus homis comu micus,\
d'agú vianin, nun si sabi,\
hay quian diz que de la Lluna,\
outrus dicin que de Marti;\
si puadis cortais el rumbu\
que'aqui ya somus bastantis.\
Ya tanus bian empleau\
por miticonis mangantis\
pa ir a la Lluna de viaxi\
ya siguru qu'al sabelu\
quixarun adelantasi.

Esus manatis, del mundu\
que dirixin el cotarru\
paez que tianin azogui,\
non paran en ningún llau\
va nun séi por qué razón\
han sacar a floutu, a N. A. T. O.,\
non tardarán en enterasi\
ya armáis, mi ánicas, un tangu.\
Dicin que en esas runionis\
andan la paz neuciandu\
ya por debaxu, las armas\
frabican de contrabandu.\
Aquella paz del Maestru\
dánusla Tú, Apóstul Santu;\
lu demás ya engaña-tontus\
pa que ellus sigan rumbandu.\
Podemus tar orgullosus\
de lus nuastrus mijicanus,\
bian merecin lus mentemus\
con amor ya con agradu;\
non si ulvidan de  nusoutrus,\
siampri pal puablu tan dandu:\
pa la Iglesia, pal fugol,\
pa Fiastas ya Jubilaus.\
Pa la nuastra Santa Anina\
fixéruni un bon regalu\
lus dos hermanus « Resaca»\
Grabiel ya Vitorianu\
con Casimiro el «Butisu»\
ya lus fíus, que tamián diarun:\
Un mantu de gran valor\
de Useda ya ciartupelu,\
costois quinci mil pesetas\
ya mandarunlu de Méjicu.\
Pa que quedara la Santa\
con el atuendu completu,\
una persona devota,\
que nun quiar que la numbremus,\
comproi un vistiu de rasu\
que ya admiración el vellu,\
bordau por una rapaza\
de las más guapas del pueblu.\
siandu lus debujus feichus\
por un ausenti pixuetu\
llamau Casimiru López\
que lus unvióu desdi Uviedu.\
¡Que la Santa Anina hermosa\
a todus is dea premiu!

¡Qué Fiastas. San Pedru Hermosu,\
bian ti tamus osiquiandu!\
Banda de Música, Orquesta,\
caballitus, gaita, fuaus,\
bon partidu de fugol,\
una gran rifa de gallus,\
cucañas, patus ya tinas\
ya tómbola de regalus\
con regatas de chalanas\
ya de botis apropiaus,...\
el xiganti y la xiganta\
que fai añus non viniarun.\
Todu ya más, ta esquirbiu\
en un papel que fixarun.\
Gracias a la Cumisión\
ya'l su Prisidenti nuavu\
que s'ismulíu sin parar\
por faer Fiastas de rangu.\
Van rifanus una máquina\
de esquibir, que va pasmavus:\
sin adeprender palotis\
ya sin faer garabatus\
sálinvus unas llitrinas,\
¡que nin de moldi, muchachus!\
Habéis ichar a la rifa,\
tian que pur fuarza tocavus\
que todus lus papilinus\
en'a bulsina mitiarun.\
asina que, vus ripitu,\
que nun puadi haber engañu.\
Vou facer una oservancia\
tamian a lus cunfiterus\
pa que abaratin lus dulcis\
qu'ahora todu is costa menus\
ya  San Pidrin ya llambión,\
¡que nun sean avarientus!\
De la custión religiosa\
¿qué vou diciti, San Pedru.\
si ya el prencipal mutivo\
de todus estus Festejus?\
El sermón foi pidricau\
por el Maxistral, que venu\
de Covadonga ex-profesu;\
el que trouxu la Santina\
ya aprecia muchu a Cuideiru.\
Paicía que falabas\
po la boca d'él Tú mesmu.\
Misa, cantus prosicionis,\
tudu soleni se feixu,\
que más merecis, Patrón,\
por muchu que nus destemus,\
ya co la tu bindición\
unus vivas ti daremus.

¡Que viva San Pedru Hermosu\
que viva tamián San Pablu, \
San Pablín ya lus ecétera\
que n’ el Cialu tan gozandu!\
¡Vivan lus aquí presentis!\
¡Vivan las Otoridadis!\
¡ Vival Siñor Maxistral!\
¡Viva ‘l Siñor Cura Parracu!\
Vivan el Sol ya la Lluna\
ya las estrellas de rabu.\
las orquestas, lus danzantis,\
las chavalinas ya mozas\
de cuarenta en adelanti,\
las casadas ya las viudas,\
non vayan a desgustasi!\
¡Que vivan lus mijicanus\
ya si hay algunu solteru\
que venga p'acá a casasi\
que hay mucinas comu floris\
ya con sandunga sobranti!\
¡Vivan tamián lus xigantis\
qu'ahora mesmu van quemasi!\
ya…. preparaimi un gutin\
que you ya falei bastanti.\
La copla ya la sabéis,\
habéis cantalla con garbu:

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!