+++
draft = true
date = "1968-06-29T12:00:00+02:00"
publishdate = "1968-06-29T12:00:00+02:00"

title = "L'Amuravela 1968"

description = "El sermón de L'Amuravela de 1968 como fue recitado en las fiestas de Cudillero el día de San Pedro de ese mismo año."

[author]
    name = "Elvira Bravo Fernández-Ahuja"
    homepage = "/authors/elvira-bravo-fernandez-ahuja/"

[reciter]
    name = "Juan Luis Álvarez Bravo “Totó”"
    homepage = "/reciters/juan-luis-alvarez-bravo-toto/"

[image]
    src = ""

[alternatives.en]
    code = "en"
    url = "/en/amuravelas/lamuravela-1968/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
y la Virgin Soberana,\
vou ichar l'Amuravela\
comu San Pedru asperaba.

¡Bunus ya filicis días,\
Pescador ya Apóstul Santu,\
que desdi tiampus rimotus\
sos el Patrón d´esti puablu.\
Nun séi si haberá na Gloria\
 ni en todu´l orbi Oniversu,\
outru Santu más honráu\
que´l nuastru Patrón San Pedru,\
que a bindicinus la mar\
fai un estanti que venu\
ya nun pudu demorasi,\
que tian que faer en Cialu;\
 peru desdi la iscutilla\
ta iscuchándunus lu mesmu,\
u pu la tilivisión\
que siguru la punxarun,\
anque más vus val que non,\
nun vaiga subir el diañu\
gatandu po las alambris,\
ya, comu ya ta avezáu,\
vus armi ahí una “Numancia”\
quiriandu ser él el amu,\
que nun séi si San Miguel\
tenerá la espada a manu.

N´outrus puntus de bian llonxi\
fanti tamián rindimiantu,\
peru a la vera de Tí\
puáninti pintáu un gallu\
qu´al dar el rolós la hora\
muávisi espaxaretáu\
ya canta el ¡cacaracá!\
pa ricordati el mal pasu.\
Esu aquí non mus encarta,\
que ta de más ermormáu;\
aquí bástanus “Las Lárimas”\
el día Miárculis Santu.\
Po lu demás, sos, Patrón,\
comu´n Almiranti honráu,\
pescador de homis ya peixis,\
primeiru en Apostoláu,\
ya´l que ha franquianus las puartas\
cuando séamus llamáus.\
(Has precurar, Santu Hermosu,\
que tardin muchu en llamanus).

Comu siampri, Santu Apóstul,\
hubu de bonu ya malu;\
de todas las novedadis\
facerésmusti el relatu.\
L´iviarnu tuvu zurrucu,\
demás imprimóu tempranu.\
N´utubri unas mareonas\
tan xigantis nus viniarun,\
qu´acomparadas con ellas\
las del siglu poucu fuarun.\
Hubu qu´achicar lus chigris\
ya llevar pa xunta Tí\
las motoras ya lus barcus;\
el travesar po la Plaza\
iba un llabirintu armáu.\
Unus cuatru ou cincu botis\
llevóunus la mar arrastru.\
Nun foi esu lu pior,\
que lu más tristi del casu\
foi qu´un golpazu de mar\
llevóunus un compañeru\
al acabar la costera\
de bunitu n´el regresu.\
Siguíu dos trepulantis\
tirárunsi pa salvallu\
ispuniandu ellus la vida,\
paru sacárunlu muartu.\
El Comandanti Marina\
venu dispuás a premiallus\
con dos medallas que is punxu,\
bian miricidas pur ciartu.\
A él, como hermanu cofradi,\
 muchu ti lu incomendamus.\
Outras muartis muy sintidas\
intristiciarun el puablu,\
cuasi todas de terrestris\
ya por todus ti rogamus.\
Nun deixis de colocar\
en un bon llugar al “Guayu”;\
desqui “El Coloráu” morréu\
iba´l qu´ichaba´l Calvariu;\
quedóu sostitutu “El Troncu”,\
que bian lu ichóu esti añu.

La costera de bunitu\
foi de provechu midianu,\
ya a más, como ya ti dixi,\
dexóunus muy mal ricuardu.\
En contrasti, la mirluza,\
dióusi comu nunca viamus:\
más de onci toneladas\
hubu semana qu´intrarun.\
Portóusi bian el bisugu,\
lus “vikingus” n´Avilés\
siguimus siandu lus amus.\
De cóngaru ya gurguy,\
de merus ya redoballus,\
de fañecas ya de “ecéteras”,\
en abundancia pescamus.\
Lus porcebis ya centollus\
tuviarun precius muy altus,\
más de a dusciantas pesetas\
el kilu, ¿guais?, si vindiarun.\
L´ardora non mus pintóu,\
na más a unus tres ou cuatru,\
el bocarti taba llonxi\
muy p´arriba po´l Cantrábicu,\
apenas baxóu de Francis,\
nin tan siquiara a Bilbau.

La flota pixuata omenta,\
que venu outru barcu  nuavu,\
llamáu “Brisas Pixuetinas”,\
el nombri ta muy bian puastu;\
foi compráu por xanti moza,\
tres casaus ya un cilibatu.\
Embarcacionis pequeñas,\
más de venti s´istrinarun;\
ahora el casu véi ser,\
buscar aú las atotamus;\
teneremus que colgallas\
si nun si mus fai ispaciu.

Paez, Patrón, que ¡pur fín!,\
van gobernanus el puartu;\
sigún nuticias d´enriba\
ta el plan téunico aprobáu.\
Son ciantu noventa y dos\
millonis de pirsupuastu:\
¡ahí ta el “quiz” de  la quistión,\
 que aprobin tamián lus cuartus!\
¿Qué ti paez, San Pidrín,\
poderemus isfacianus?\
Quera Dios non mus enfuyin\
porque ya´l purvinir nuastru,\
ya más que nada, ¿güisti?,\
de los fíus ya lus ñatus.\
Vamus asperar, Patrón,\
pa ver lu que ya de ciartu.

“Tamián lus caízus tan\
de noraguana esti añu:\
arreglárunis en facha,\
peru dandu ellus un tantu,\
la cai de Pozu, que foi\
d´emportancia n´outrus tiampus”,\
ya tinía cada furacu\
qu´ibas dandu trumpiconis\
lu mesmu ajumáu que cuardu.\
Subiandu ta “El Vinturrillu”,\
au ya´l Camín de Santiagu;\
pur illí pasarun reinas,\
tamián reis ya potentáus;\
antis que El Pitu y La Paca,\
foi llugar d´isparcimiantu\
pa bellar ya pa beber\
lus nuastrus antepasáus;\
ahora queda a la moderna\
con asfaltu glomeráu,\
ya pa ir al tren “cha-ca-chá”\
con poucu ha quedar al pasu.

Una novedá muy guapa\
que foi algu istraurdinariu,\
ya la ispusición de muablis\
que´l carpinteiru Bernardu\
feixu´l día San José\
en un local suyu nuavu:\
unus traíus de fuara\
ya outrus por él frabicáus,\
que toncanti al sóu uficiu\
puadi dicisi ya´l amu,\
ya la fía Jusifina,\
bon arti pa colocallus.

Pa que veas que Cuideiru\
en todu vei posprerandu,\
en frenti´l Cristu´l Turbón\
punxu un súpirmercáu\
José Manuel, que ya un as\
vindiandu bian ya baratu,\
que de todu lu que queras\
puadis facer allí el gastu;\
tamus a istilu ciudá,\
¡esu porque sí, malaju!

En´a sóu fecha de siampri\
llegarun lus Reis Magus,\
 iban vinir po la mar,\
peru dispuás de pensallu,\
viniarun n´unacarroza\
que mitiarun en un barcu.\
Por si nun vían la estrella\
porqui taba algu nubláu,\
truxarun de capitán\
a Ramunín que ya náuticu.\
Todu tuvu muchu bian,\
muy guapu´l ricibimiantu:\
las chavalas d´asturianas,\
outras vistías de diariu,\
ellus, unus de faena\
ya outrus de gala de blancu.\
Tamián de la Acción Católica\
lus aspirantis formáus.\
Un pastor co las oveas\
pa ofrecer al Niñín Santu,\
muchas bengalas ya llucis,\
ya beillotéus ya cantus;\
a la puarta de la ilesia\
taba un altar p´asperallus.\
Nun quedóu neñu nin neña\
que nun is diaran regalu;\
peru por causa de Herodis,\
antis del alba marcharun.

La Simana Santa, bian,\
comu si fai n´estus tiampus;\
muy bonus pidricadoris\
con un xintíu disiartu\
n´as cumunionis ya uficius.\
Como siampri, en Viarnis Santu\
lu mijor foi el Intiarru,\
en silenciu, casi a escuras\
todu´l acompañamiantu,\
más que nada mariñeirus.\
Lus mozus d´Acción Católica\
iban tamián disfilandu\
 muy serius ya uniformáus,\
ridublandu lus tamboris\
para marcar mijor el pasu.

Nun todu son cousas bonas:\
pa fastidiar más l´iviarnu,\
venu arreandu la gripi\
que nus tuvu xiringandu.\
Nun deixóu cuásiqui casa\
que nun fixara algún dañu,\
ya esu que nun foi “malina”,\
que si non, nun lu cuntamus.\
Nun séi de ú venu el micobriu,\
pa mi que d´Engalaterra,\
que comu tan tan rabiáus\
po lu del Peñón, ¿güisti?,\
ya comu pulpus garráus\
desqu´icharun allí el raxu,\
ya a más tiáninnus de frenti,\
 icharun p acá l´aliantu\
que han tenellu apozonáu\
porqui tianin mucha “flema”,\
que siampri tan custipáus;\
nun paudi asperasi d´ellus\
mas que maldadis ya ingañus;\
¿nun ves que las probis monas\
arrancárunis el rabu?\
Peru que nun si choleeen\
nin prisuman galleandu,\
que tampoucu andan boyantis\
sigún lu que tamus viandu;\
tuviarun que quitar “lorus”\
pa faer aforramiantu,\
asina con minus llinguas\
ya nun puadin falar tantu.

Hay muchu ribumbiu en mundu\
entri lus grandis Estáus\
pur mutivu de las Bolsas\
que si tan cuasi vaciandu.\
La peseta dispriciada,\
l´oru véi disminuyandu,\
lus dollaris ya la llibra\
a la diriva tombandu.\
 Todu ta en temblequi, ¿guais?;\
mátansi negrus ya blancus,\
en Nortamérica Kénidi\
ya Luteru asisináus;\
cuandu si caba una guerra,\
 imprímansi tres ou cuatro.\
Lus istudiantis fan gualgas,\
nun quiarin maestrus viayus.\
Puáninsi a lus que tan vivus\
corazonis de lus muartus,\
peru fanlu antis qu´ispichin,\
des que ven que tan murriandu.\
Lus satélitis pustizus\
sirvin pa tilivisanus,\
peru arribar a la Lluna\
unda ha ser pa´l outru vranu.

Hasta na Ilesia, patrón,\
rimuávinsi lus cimiantus;\
algunus curas ya ubispus\
andan, paez, riviráus.\
El Padri Santu lloróu\
en públicu ya en privau.\
Nun sei si por tantu uninus\
nus taremus disviandu;\
nusoutros semus católicus\
 además de ser cristianus.\
¡Icha una manu, San Pedro,\
al timón, pa enderezallu!

Cuandu atoupis a Colón,\
que feixu´l Discubrimiantu\
ya que anda en tenguerengui\
si foi ou nun foi pixuatu,\
has dicíi qu´aquellas xantis\
que taban tan atrasáus,\
qu´iban indius con plumeirus\
ya las virguanzas al viantu,\
son ahora las qu´insiñan\
a lus más cevilizáus,\
ya micíus co lus negrus\
que llevarun comu isclavus,\
en´us cantus ya en´us bailis\
queremus guay imitallus\
faciandu mil utumías\
co las piarnas ya lus brazus;\
paez que is dan retorzonis\
ya la pirlisía en cuallu;\
au ya´l baili de San Vitu,\
ou tan iscuaxaringáus,\
nun séi si tianin miseria\
u algu ya que is comi´l cuarpu.\
Lus probis caban cunsigu,\
ya lus que lus tan mirandu\
pegasiis la enfermedá\
ya impriman el mesmu tangu.\
Toudus la mesma vitola,\
las féminas ya lus machus,\
algunus llevan patillas\
ya outrus algu barbáus.\
¿Paezti a ti, San Pidrín,\
qu´estu ya algún adelantu?\
Al mióu parecer, Patrón,\
ya que vamus riculandu\
ya hemus cabar en ser monus\
ya que si empeñan que fuamus.

De vistíus, vou diciti\
que si aforra abondu pañu:\
con bikinis ya con minis\
ta el faldamentu risualtu,\
esu quiar dicir, ¿güisti?,\
un misgaín de vistuariu.\
Ya si non, puanin calzonis\
porqui quiarin imitanus.\
¡Han poner hasta bigoti\
el día menus pensáu!.\
N´as playas lus panoramas\
siguin comu´l outru vranu,\
con ispusición d´embrigus,\
que dicin ya lu más sanu;\
lu que ya, falandu´n plata,\
bona falta de ricatu.\
¿Qué van deprender lus neñus\
viandu talis desacatus?

Ya puadis, siñor San Pedru,\
apuntar comu pixuatu\
al isquibridor Santana,\
que munchu pondera´l puablu.\
 Nun piansis que ya d´ahora,\
que en´a “Rigión” ya fai añus,\
déstasi co mucha istima\
en ponellu po lu altu.

En´a fonción de treatu\
todus muy bian trabayarun;\
hay que dar el parabián\
al direutor don Lupianu.\
Ya lu mesmu a las que bellan,\
que van a Cuideiru honrandu:\
n´Avilés sigundu premiu\
anque el primeiru ganarun;\
 n´a Pola ya en otrus sitius\
munchu las aponderarun.

El Marinu foi avanti,\
bian si portóu esti añu,\
quedóu campión dos vecis,\
del Grupu ya Rigionariu;\
ya´l Salas sucampión,\
vei siguiándunus lus pasus,\
que al subir nusoutrus, subi,\
asina qu´hemus topanus\
outra vez l´añu que vian\
 unu con outru tumbandu.\
Lu que nus dióu mucha pena\
ya de verdá lu sintiamus\
po lu bian que lu facía,\
foi que si marchara Blancu,\
qu´era un bon entrenador\
ya de toudus istimáu.\
En cambiu venu Juvitu,\
 nun podemus ulvidanus\
que con él ganóu dos vecis\
el Marinu el Campionatu.\
Tamus muy agradicíus\
a las chavalas del puablu\
que, demás de ser bian guapas,\
trabayan cun intusiasmu,\
vindiándunus papeletas\
de las rifas, pa lus gastus.\
Has dicíi a San Antoniu\
que is dea mozus de garbu,\
mijor dos pa cada una\
pa que tengan de ripuastu,\
ya que nun sean ye-yés,\
nun si t´ulvidi´l encargu.

Hubu bodas de gran rumbu,\
¡ya cada novia, San Pedru!\
que nun séi cómu Anxilín\
puadi quedasi solteiru.\
Peru bian paga, ¿güisti?,\
el querer ser un buey sualtu,\
que pur miadu a una muyar,\
andan tras d´el más d´un ciantu\
cun mutivu la carnada\
que tian que vender a diariu;\
¡vesi tan cumprumitíu\
comu´l Sultán de Marruacus!

Munchu nus costóu, San Pedru\
 (contigu quiaru ser francu)\
faer esti añu las fiastas,\
 porqui toudu iba contrariu;\
más que n´a mar co las vagas\
foi la llucha que tuviamus.\
Algunus baris, ¿güisti?,\
nun quiráin dar lus cuartus,\
outrus que si lus gamberrus\
fan iscándalus po´l puablu…\
Armóusi aquí un tresvisnuavi,\
que foi un llivantamiantu\
con cantaris ya pancartas,\
iscritus ya discunciartus,\
apagonis de la lluz,\
que nun si sabi qué fuarun,\
 patatusis de muyaris\
pensandu vinían matanus;\
peru contra todu esu,\
trunfóu el San Pedru nuasu,\
que fai cuatruciantus añus\
que ta al puablu prisidiandu.\
Nun puadin ser bonas fiastas,\
tenerás que despensanus,\
ya has tocar lus corazonis\
pa que nun haiga tacañus,\
ya podamus cellebrati\
en bona paz ya cunciartu.\
Danus la tóu bindición\
ya´l cutidianu pan nuastru,\
con unas bonas costeras\
ya n´a mar han amparanus.\
Tocanti a lu riligiosu\
lu mesmu Tú que San Pablu\
habéis quedar satisfeuchus\
que con fe vus veneramus,\
 ya ha salir el Sacramentu\
que ya el Corpus que ahora honramus.\
Ta aquí la Banda de Pravia,\
orquestas, tómbulas carrus,\
ya comu ya vian de siampri,\
“El Topu” pa´l allumbráu,\
ya toudu lu que pudiamus\
atotar en poucu tiampu.\
Vou imprimar co lus vivas,\
peru tou algu soráu,\
que nun séi a quián dicillus\
por si s´arma outru tingláu:

¡Vivan San Pedru, San Pablu,\
San Andrés ya San Santiagu,\
San Marcus ya San Tadeu,\
ya todu´l Apostoláu!\
Lus demás vivas, Patrón,\
 ripártilus desdi´l Cialu\
porqui sabis Tú mijor\
a quián deberán ser dáus!\
¡Que viva la nuastra copla,\
que risuani po lus altus,\
ya que nunca naidi poda\
borránusla a lus pixuatus!

> ¡MIENTRAS CUDILLERO VIVA\
Y DURI LA FUENTI’L CANTU,\
VA SAN PEDRU A LA RIBERA\
CON TODOS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!