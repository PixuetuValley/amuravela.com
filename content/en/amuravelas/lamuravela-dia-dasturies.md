+++
draft = false
date = "2009-09-05T12:00:00+02:00"
publishdate = "2009-09-05T12:00:00+02:00"

title = "L'Amuravela - Día d'Asturies 2009"

description = ""

[author]
    name = "Cesáreo Marqués Valle"
    homepage = "/en/authors/cesareo-marques-valle/"
    image=""
    bio=""

[reciter]
    name = "Cesáreo Marqués Valle"
    homepage = "/en/reciters/cesareo-marques-valle/"
    image=""
    bio=""

[image]
    src = ""

[alternatives.es]
    code = "es"
    url = "/amuravelas/lamuravela-dia-dasturies/"

[sitemap]
  changefreq = "monthly"
  priority = 0.5
  filename = "sitemap.xml"
+++

> Nun vou a invocar lus Santus,\
comu faigu na Ribera,\
pos nun tá enterau San Pedru\
que guay hay amuravela.

Muy bonus lus tengáis todus,\
forasterus ya pixuatus,\
asperu lu paseis bian\
n'estus días que son cuatru,\
aú vamus a cilibrar\
la fiasta lus asturianus,\
desde guay cincu, hasta'l ochu\
que naidi si sianta istrañu,\
tian que reinar l'alligría\
dexái las penas pa'l Diañu\
ya si yá Burlón mijor\
que así enroscalas al rabu.\
Habeis de tar priparaus\
que igual tan lus Trasgus sualtus\
nun vus garrin de sicultri\
ya nun sois desapegallus,\
Más si una Xana atopais\
en una fonti del puablu,\
prucurai tratala bian\
qu’el Cuelibri ta aguayandu\
al que nun queremus ver,\
nin tan siquiara asomandu\
yá a esi Nuberu aguarón\
que siampri nus pon pingandu.\
Po lu tantu a la Santina\
qu’el día ochu cilibramus,\
amás de so pruteición\
vamus pidili bon tiampu,\
si nun si arregla ella sola\
ya nisicita rifuarzu,\
que i lu comenti a San Pedru\
pa esu yá 'l patrón del puablu.

Dispuás de faer el introitu\
pa ir el gargüalu aclarandu\
vou pasar a rilatar\
algún acunticimiantu,\
ya aprovechandu que tá\
el mandamás del Gubiarnu\
comentai algunas cousas\
pa que las vaya arreglandu,\
ya sinón, que nus lu diga\
en sin asperar más tiampu,\
que siampri haberá algún santu\
aú poder encomendanus.

Vou imprimar co la pesca\
qu'en Cuideiru ya lu nuastru,\
anque cada día menus\
¡ya nun yá lu qu'era antañu!\
Desaparecéu 'l bocarti\
fai tiampu ya del mar cántabru,\
el bunitu imprimóu bian\
la costera d'esti añu,\
peru desdi un mes p'acá\
cabóu disapariciandu,\
apenas hay calamaris,\
l'angula caeu'n picau,\
ya la mirluza que era\
el santu y seña del puablu,\
iscasea ya piqueña\
ya tian el preciu baratu,\
asina qu'el panorama,\
nun tá del todu muy claru,\
pos hasta'l gasol nus sal\
cada día algu más caru,\
Hay que buscar sulucionis,\
peru todus de la manu\
pos sinon salin ganandu\
lus nuastrus “primus hermanus”.

En outru ordin de cousas\
el puablu vei mijorandu,\
a falta de tener playa\
tan faciandu zona bañus,\
peru tamus comu'l AVI\
unda nun nus diarun plazus,\
n'estu pa m'idea Kiku\
paecisi a Pepi Blancu,\
¡has de llamar a Brad Pitt\
pa que venga nagurallu!

Marchamus bian en tourismu\
¡más vesitantis cada añu!\
anque n'esti co la crisis\
paez qu'hubu menus cuartus.\
Vou lanzar un S.O.S.\
ahora que tamus a tiampu:\
fai falta qu'imprimin ceu\
el campu de fugol nuavu,\
antis qu'al sapu pintoju\
li dea por facer un charcu,\
o si meta n'el terren\
la sacabera sin rabu.

La parti afuara l'ilesia\
fai dos añus ripararun\
ya si nun gualvin facellu\
vamus cabar afogaus,\
pos cuandu lluavi, pa diantru\
colasi agua a calderaus.\
Ista obra en su momentu\
foi fecha pol Principau,\
asina que pa m'idea\
dibirían rivisallu\
ya si lu fixarun mal\
que ripitan lus trabayus.\
Val más que haiga un sobricosti\
a que 'l templu venga abaxu,\
siampri que podamus ver\
p'aú si dirixin lus cuartus,\
porqui sinón lu contrariu\
siría costi ensobrau,\
imprimandu lus poblemas\
que tirminan n'el xuzgau\
ya pa defendesi digan\
que si siantin ispiaus.

Nun vou falar de la crisis\
nin metemi co'l gubiarnu,\
nin queixami porque omenti\
cada día más el paru,\
nin de que cerrin empresas\
o de que si rompa'l dialagu,\
de que haiga más mileuristas\
o de cambear lus contratus,\
nin de trajis, nin de bolsus,\
nin tampoucu de rigalus,\
pos si guay tamus de fiasta\
¿pa que vamus desgustanus?\
Tiampu haberá a llevantasi\
cuandu alleguemus al sualu.

Toca desfrutar agora\
con Miguel Rius cantandu,\
Luz Casal, lus Tejedor\
ya con Morfeu Suañandu,\
habeis gastar el diñeiru\
enus puastus qu'hay n'el puartu\
ya nun dexeis d'asistir\
a la quema de lus fuaus.

Asina que vou cabar\
gritandu a lus cuatru viantus\
¡Viva Asturias ya con ella\
que vivan lus asturianus!\
¡Vivan lus que n'estus días\
con su prisencia han de honranus!\
¡Vivan lus que urganizarun\
ista fiasta aquí n'el puablu!\
¡Viva por siampri Cuideiru\
ya vivamus lus pixuatus!\
¡Ya viva la nuastra copla\
que desdi antañu heredamus,\
ya gritamusla urgullosus\
por ondi quiara que vamus!

> ¡MIENTRAS CUDILLERO VIVA\
Y DURI LA FUENTI’L CANTU\
VA SAN PEDRU A LA RIBERA\
CON TODUS LUS DEMÁS SANTUS!

> ¡ Amura vela ! ¡ Isa vela !\
¡ Fuego a babor !\
¡ Fuego a estribor !\
¡¡¡ PUXA ASTURIAS !!!