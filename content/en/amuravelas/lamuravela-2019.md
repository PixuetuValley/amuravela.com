 +++
draft = false
date = "2019-06-29T12:00:00+02:00"
publishdate = "2019-06-29T12:00:00+02:00"

title = "L'Amuravela 2019"

description = "El sermón de L'Amuravela de 2019 como fue recitado en las fiestas de Cudillero el día de San Pedro de ese mismo año."

[author]
    name = "Cesáreo Marqués Valle"
    homepage = "/en/authors/cesareo-marques-valle/"
    image=""
    bio=""

[reciter]
    name = "Cesáreo Marqués Valle"
    homepage = "/en/reciters/cesareo-marques-valle/"
    image=""
    bio=""

[image]
    src = ""

[alternatives.es]
    code = "es"
    url = "/amuravelas/lamuravela-2019/"

[sitemap]
  changefreq = "monthly"
  priority = 0.5
  filename = "sitemap.xml"

+++

> En el nombri de Jesús\
ya la Virgin Soberana,\
vou ichar L’Amuravela,\
comu San Pedru asperaba.

¡Bonus lus tengas, Patrón!\
¡bonus tamián en el Cialu!\
¡Comu bonus lus tenemos\
en Cuideiru lus pixuatus!\
guai golvemus tar de fiasta\
pa cilibrar el Tou Santu,\
ya runius na Ribera\
comu mandarun lus viayus,\
qu’en llegando isti día\
icharamusti ‘l rilatu,\
pa cuntati Santu Hermosu\
lu que venu acunticiandu\
ya ‘l mesmu tiampu tamián\
comu nus pilla de pasu,\
filicitar comu siampri\
al compañeru San Pablu,\
que con San Pablin faceis\
el tridu santu del puablu.

Quiaru distacar agora\
un gran acunticimiantu,\
pos cuatruciantus cincuanta\
fai isti mesmu, de añus,\
en que la Catedralina\
que lus pixuatus fixáramus,\
pagada del nuasu bolsu\
¡ya en honor a Ti, miou Santu!\
la diclararan pirroquia\
dispuás de tar pleitiandu.

Tamián hubu cuncidencia\
sigún siampri nus cuntarun,\
que tal día comu guai,\
por ser Tú el Patrón nuasu,\
lus pixuatus que añus antis,\
n’el barcu Ispiritu Santu\
partiaran a la Flurida\
pa tar alli piliandu,\
al llau de Pedru Minéndiz,\
-pur ciartu, quiniantus añus\
fai agora que naceu-\
ya que las vocis de mandu\
ya saludu al buqui insinia,\
muchu bian las diprindiarun,\
al sacati en prusición\
a Ti ti las didicarun,\
d’esta manera paez\
l’Amuravela enventamus,\
¡Asina que  pua dicisi\
que tamus d’aniversariu!

Dispuás d’estu, Almiranti\
ya pa nun perder más tiampu,\
vou facer cortu el introitu\
pos lus acunticimiantus,\
fuarun tantus, San Pidrín,\
qu’el sirmón igual ya llargu,\
asina que has tar atentu,\
nun miris pa ‘l outru llau,\
nin ti vayas po las ramas\
(pa esu tan lus municacus,\
lus alcaldis, concejalis,\
menistrus ya deputaus)\
Tú siampri nus atindisti,\
¡nunca fusti dispistau!\
Cuandu l’ asuntu iba mal\
ahí lu aguantasti sentau\
ya cuandu marchaba bian,\
tabas hasta rilajau,\
tou dandumi cuanta agora\
¡nunca ti vi llevantau!\
peru guai garrati bian\
pos igual salis curriandu.

¿Qué tan faciandu ahí inriba,\
lus que frabican el tiampu?\
Ya nun si sabi si tamus\
en iviarnu u nel vranu,\
igual cai un chaparrón\
que ti cala hasta lus guasus\
ya un friu que hasta el abrigu\
ta cuntigu tiritandu,\
que fai un día de sol\
ya calor hasta afoganus.\
Tamián dicin ya dibiu\
al llamau cambiu climáticu,\
pruduciu po lus fumus\
que lus humanus botamus,\
po lu que la capa ozonu\
andamus aburacandu,\
si estu ya asina, Patrón,\
paemi que muy bian nun tamus,\
¿qué facin lus mandamasis,\
isus que gubiarnan tantu?\
¡que fan cumbris ya runionis\
sin parar de gastar cuartus!\
¡que nus digan de una vez\
comu piansan arreglayu!\
pos si desfacer la Tiarra\
ya lu que vianin pensandu,\
que nus faigan ispuniquis\
pa ir vivir co lus marcianus.

A nusoutrus que nus mandin\
pa un llugar que haiga pescau\
que si somus lus primeirus\
igual salimus ganandu,\
pos ripartimus lus cupus\
sin cántabrus ya sin vascus,\
¡comu muchu han tar lus chinus!\
pos güi que ya llegarun\
a la cara de la lluna\
que desde qui nu agüeyamus.\
¡Vaya virguanza, San Pedru,\
lu que nus sigui pasando!\
outra vez tuviamus que ir\
manifestanus a Uviadu,\
peru faciándulu asina\
nunca van facenus casu,\
en vez de botar caballa\
delantri lus deputaus,\
ripartímuslas en bolsas,\
en manu ya con cuidau,\
¡siguru lus carbayonis\
bian contentus si punxarun!\
pos isa nuachi de baldri\
todus cenarun pescau.\
El nuasu Patrón Mayor\
ya lus outrus asturianus,\
pa miter prisión, dicían,\
la dimisión prisintarun,\
peru pa m’idea ¿guais?\
debeu facer poucu dañu,\
pos a la media menuta\
gulviarun garrar el cargu,\
outra vez co la promesa\
qu’el cupu iban rivisallu,\
¡ya lus deixarun tranquilus,\
asina, hasta diantru un añu!\
Ya más tranquilus tuvía\
lus que nus tan gobernandu,\
que ichandu la culpa a outrus\
siguin garraus al asiantu.

Menus mal que de caballa\
non solu nus sostentamus,\
que hay outrus peixis na mar\
que dan pa ir malviviandu,\
mirluza, pulpu, porcebi\
y’algu d’angula n’iviarnu.\
Peru pa poder vendellu\
tenemus que ir a outrus puartus,\
pos nun vianin compradoris\
aquí a la Rula ‘l puablu.\
Fai ya tiampu que ti dixi\
qu’istu si iba cabandu,\
anque pa cambear d’uficiu\
paemi tamus a tiampu\
¿nun sabis quián foi el últimu\
que venu a vesitanus?\
¡un jabalí! que pasiosi\
pol mualli del Puartu Nuavu,\
¿compraremus iscupetas\
en ver de redis ya anzalus?\
ya pa nun facenus dañu\
cuandu temus desparandu,\
que nus prestin lus chalecus\
antibalas que comprarun,\
pa que lus municipalis\
si protexan de lus malus,\
¡nin qu’estu fuara, San Pedru,\
el oeste amiricanu!\
o que fuaramus tan ricus\
que nus sobraran lus cuartus.

Llegau el mes de sitiambri,\
lus buzus del GEAS, sacarun\
de la cuava a la Santina,\
comu fan todus lus añus,\
ya dispuás de bian llimpiada,\
en prusición la llevarun\
pa dicili una misa\
ya que la veneri el puablu,\
al acabar lus uficius,\
outra vez, ya buceandu,\
gulviarun a devolvella\
de nuavu al fondu del puartu,\
pa que xuntu a Ti protexa\
a lus mariñeirus nuasus.

Esi mesmu dia, tamián,\
fiasta de lus asturianus,\
la Princesa Liunor\
acercousi a vesitanus,\
foi primeiru a Covadonga\
ya dispuás subiu a lus Lagus,\
¡paicía una pastora!\
¿aú tiniría el rebañu?\
Todu era pa cilibrar,\
que fai mil trisciantus d’añus,\
Asturias era ya un reinu\
que fundara Don Pelayu,\
dispuás d’ichar a lus morus\
que nus taban invadiandu,\
a outrus con menus hestoria\
hemus de tar aguantandu\
que son raza superior\
ya que lis tamus robandu,\
el que quera separasi\
¿nun sei a que ta asperandu?\
las frunteras tan abiartas\
ya amás, tiáninlas rayandu,\
¡qu’ imitin a Pusdemont!\
peru solu co lu puastu.

Ya lus inguilis tamián\
que ya nus tan mareandu,\
con tantu beixi ya voimi\
ya unda nun si muviarun,\
siampri fixarun lu mesmu\
en lus sitius au tuviarun,\
llegan, arramplan con todu\
ya quiarin isi cobrandu.

En diciambri, comu siampri\
la navidá cilibramus,\
lus neñus de vacacionis\
nusoutrus con más trabayu,\
pos entre comer, beber\
ya comprar algún rigalu,\
nu aparamus ni un menutu\
de sacar del bolsu cuartus,\
nin de meter a barullu\
kilus pa diantru del cuarpu.\
Cuandu si caban, Patrón,\
vian el arripintimiantu\
¡hay que baxar el tucin!\
co las diatas, lus ginasius,\
carreras hasta la verdi\
ya outrus ixircicius varius\
que la upiración bikini\
hay que facella pa’l vranu.\
Co la alligría de siampri\
lus Reis Magus llegarun\
y’anqui había algu de friu\
ena Plaza, el rifugallu\
atentu a lus descursus\
co lus guayus comu platus,\
asperaban lus nomaran\
pa risponder con aplausus.\
De lus tres Reis, Baltasar\
era el que traía el mandu,\
intindiasi bian con Filipi\
que lus taba asperandu,\
pos el Alcaldi, al paicer\
atopabasi algu malu,\
con poblemas ena piel\
que si l’iba uscuriciadu.\
(ya d’ aquella, San Pidrín,\
nun lu taba viandu claru).

Ven pa ca, Santu Patrón,\
taremus inlluquiciandu,\
o el cloru qu’ ichan al agua\
¿tara faciandunus dañu?\
vou cuntati un par de cousas\
¡si nun las digu riviantu!\
La primeira en Manzaneda\
un puablu al llau de Lluancu,\
tuviarun que suspender\
facer la rifa del xatu,\
que de magar de lus tiampus\
la  vinían cilibrandu,\
pos unus animalistas\
dinunciarun por maltratu,\
cunsistiandu isti na más\
que llevallu pasiandu.\
Cuandu aquí rifeis mariscu\
habéis andar con cuidiau,\
nun sea que lus centollus\
atopinsi maltrataus,\
en Suiza por si escasu\
ya fai tiampu que pruhibiarun\
meter las llangostas vivas\
cocer co’l agua firviandu.\
Ya la sigunda paemi\
que más gorda nu entra en prau,\
¿imaginas las aldeas\
en sin pitas ya en sin gallus?\
pos hailus que si, miou probi,\
vou yo a isplicati ‘l casu:\
Vianin a facer tourismu,\
amás, del rural llamau\
ya quiarin que haiga silenciu,\
nun quiarin ser molestaus,\
pa m’idea que tomarun\
el camín intivocau,\
en l’aldea hay tratoris,\
páxarus, perrus ya gatus,\
amás de vivir prisonas\
que a diariu tan trabayandu,\
ya si a algunus lis molesta\
al amanecer el gallu,\
(a Ti bian que ti destou\
las tres vecis qu’icho el cantu)\
¡que vayan pa un monasteriu\
ya tean el día rezandu!

Isti añu en frebeiru\
hubu un finóminu istrañu,\
socedeu aquí en Cuideiru\
¡a mi dexóumi asorau!\
(ya pol costi del arreglu\
casi mi dexa arruinau),\
dicin, foi un muturitu\
d’esus que vianin del Cialu,\
que impató al miou teau\
faciandui un bon buracu,\
hasta en el Cuartu Mileniu\
el pograma de la Cuatru,\
saliarun unas afotus\
ya bian falarun del casu,\
el que nun quixu falar,\
foi el siguru, miou Santu,\
dixarunmi Esther ya Alesis\
que si quiaru riclamallu\
pripari yo un bon iscritu\
ya i l’ unvíi a lus marcianus.

¡Pa m’idea La Ribera\
ta habitada por el diañu!\
pos antis de pasar istu\
que ti cuntei del teau,\
tuviamus a todu’l puablu\
mediu rivulucionau,\
na casa de Carulina,\
las vicinas anotarun\
que nu abría las pirsianas\
ya’l día iba avanzandu,\
avisarun a lus guardias\
por si li pasara algu,\
picarun fuarti a la puarta,\
dispuás tirárunla abaxu,\
acordonarun la zona,\
¡minudu displiagui armarun!\
hasta hubu un cevil que dixu\
al ver un bolsu colgau,\
que tinia que tar en casa\
mitia por algún llau,\
¿nun sabi que las muyaris\
tianin bolsus por un ciantu?\
la quistión foi que dispuás\
de siguir invistigandu,\
ya cuandu pur fin cabarun\
de dar por cierrau el casu,\
risultou que  Carulina\
nun sufriu nengún sicuastru\
nin li diara mal algunu,\
taba co’l cuarpu serranu,\
llevantousi, garró un taxi\
ya foi pasiasi a Uviadu.

Dipuás la Simana Santa\
trouxu algu variabli ‘l tiampu,\
asina que algún uficiu\
hubu que facellu diantru,\
sin ir mas llonxi, el Calvariu,\
¡nu aparou de tar lluviandu!\
llogrousi bian ya lluciu\
ista vez el Santu Intiarru\
ya de xanti, comu borra,\
iba un xintiu disiartu,\
al cabasi el Santu Dios\
que muchu bian lu cantarun,\
introu la Urna pa la Ilesia\
co’l besapía imprimandu.\
Sábadu Santu Las Venias,\
muy bian fechas, sin un fallu,\
dispuás la chocolatada\
pa calecenus el cuarpu\
ya ‘l que tuviara con ganas\
ir bellar al Puartu Nuavu,\
que la Fiasta ‘l Pescador\
allí nus taba asperandu,\
isi día hubu más xanti,\
el anterior..... frescasarun,\
pos risulta, que la Orquesta\
Panorama, taba en Grau\
¡aquí, vaya panorama,\
dixárun lus que asistiarun!

Tamián hay que risaltar\
outrus acunticimiantus,\
que fuarun bian emportantis\
ya que dan rialci al puablu,\
primeiru a Rosa Menéndez,\
con todu miricimiantu\
l’Amuravela de Ouru\
en juliu li otorgarun,\
ya dispuás Fia Pridileuta\
nomóula el Yuntamiantu.\
El cirtamin llitirariu\
de Cuideiru axuntau\
co’l pescador ya la mar\
en utubri cilibrarun,\
dánduli lletura a iscritus\
de neñus ya d’avezaus.\
N’el mes de marzu a Juan Luis\
un homenaxi i fixárun,\
por ser Crunista Uficial\
desde fai cincuanta añus,\
lus Amigus de Cuideiru\
muchu bian l’ urganizarun,\
tuviarun bona cumida\
ya descursus nun faltarun.

Cilibrou el Coru Mistu\
las habaneras en mayu,\
comu siampri, bonus corus\
que a todus intusiasmarun\
con cantaris de la mar\
que llevamus muy adiantru,\
iban d’Avilés, Xixón,\
de La Curuña ya’l nuasu,\
foi la deciochu idición\
que ya lu llevan faciandu,\
n’el pograma, bian isquibriu\
iba en numberus romanus,\
digu estu, Santu Hermosu,\
pos n’el nuasu Yuntamiantu,\
alguin ponxu cuatru equis\
pa dicir que ya llevamus\
desdi que hay Custitución\
con isti curenta añus,\
a midida qu’istu avanci\
ya sigamus cilibrandu,\
tianin que omentar papel\
o cambear al iscribanu.

Al outru fuarun las urnas\
las que en mayu lu cambearun,\
tenemos un nuavu Alcaldi\
que ahí lu tianis prisidiandu,\
Carlos Valle tian por nomi,\
amás,  mozu ya pixuatu,\
asperu lu faiga bian\
ya gualva surdir el puablu,\
cuntareitilu, San Pedru,\
si Dios quiar, pa diantru ‘n añu,\
miantras, comu pidi siampri\
cuandu algunu garró el mandu,\
po’l nuastru bian, Santu Hermosu,\
ichali todas las manus,\
pos tal comu tan las cousas\
bian que vei nisicitallu.

Comu ves hubu iliciones\
de toda la clas ya rangu\
ya como siampri pasou\
todus dicin que ganarun,\
anque baxaran en votus\
ya inclusivi en iscañus,\
la quistión ya gobernar\
anqui patin con el diañu,\
outrus po lu que si viu\
nin uniandusi pudiarun\
ya lu qu’iba ser un cambiu\
risultou ser un frescasu,\
asina que pa m’idea\
lu mijor en istus casus\
ya cortasi la coleta\
ya nun siguir toreandu.

De lu que pasou po’l mundu\
vou ver si ti cuntu algu,\
que anda un poucu rigulviu\
po’l xostrón amiricanu,\
cada vez que abri la boca\
siampri nus dexa temblandu,\
outru que mijor callaba,\
era Maduru, miou Santu,\
da pena ver comu tan\
de mal, lus venezolanus,\
ya lus probis imigrantis,\
que lus tianin al devalu\
po ‘l Miditirrániu en barcus,\
sin deixáis entrar en puartu,\
dispuás, vamus de paisis\
llibris ya mudirnizaus,\
lu que tamus, cada vez,\
¡ya más deshumanizaus!\
¿Güi que n’el Everest\
hay más cola que n’el paru?\
ya que por garrar un sitiu\
trupiazan ya cain abaxu,\
¡tamus pirdiandu el oremus!\
¿nun ti paez, Patrón Santu?\
¿nu is valía más vinir\
pa Santana isti añu?\
matabamus a la vez\
d’un solu tiru dos páxarus,\
por un llau surdía la fiasta\
ya ellus nun si faían dañu.

De prisonas fallicias\
qu’isti añu nus deixaun,\
hubu abondas, San Pidrín,\
ya bian sintías, pur ciartu,\
anqui yo siampri ti pidu\
que las atendas n’el Cialu,\
hailas qu’en lu que mi toca\
apurastiti en llevallus,\
yo entendu qu’el tou barcu\
tea pricisandu un ripasu,\
pos fai agua po la popa\
sigún vianin comentandu,\
asina, que comu sos\
llistu, amás de Santu,\
fichasti a un bon carpinteru\
¡tianis a Silvinu al llau!\
Ya ven p’aca, ¿vas faer\
lu mesmu qu’el Vaticanu?\
yo güi que d’atlitismu\
un iquipu tan faciandu,\
con curas, monxas ya guardias\
de lus suizus llamaus,\
pos sinón, has d’isplicami,\
comu pudisti llevanus\
siandu amás tocayu tuyu,\
a Pidrín con treci añus,\
a nun ser que de fugol\
faigais iquipu n’el Cialu.\
Xuntau co lu de David.\
en sin lárimas quedamus,\
¡nun podemus soportar\
tantu dolor en el puablu!\
¡sabemus que hay que morrer,\
peru que sea de viayus!

El Marinín de Cuideiru\
ganou el campiunatu\
ya en primeira rixonal\
xugará ‘l próximu añu,\
asina que desdi aquí\
la noraguana lis damus,\
por facer lu que ficiarun\
con humildá, con trabayu,\
ya co lus golis de Manu\
que foi el pichichi nuasu,\
ñatu de Doña Filisa\
ya de Indaleciu el Guayu,\
¡cuandu si fain bian las cousas\
atopansi risultaus!\
Lus del Madrí sin embargu\
isti añu nofragarun,\
lu mesmu que lis pasou\
al Sportin ya’l Uviadu,\
el Barcelona atascou,\
foi… quiaru peru nun puadu,\
xustu al cuntrariu, ¿güisti?\
que fain Messi ya Ronaldu,\
pos bian que puadin pagar\
ya garranlus difraudandu,\
lu pior ya que nus roban\
ya siguimus aplaudiandu.

Las fiastas que desdi anuachi,\
San Pedru, diarun cumianzu,\
tianin variación abonda\
comu puadis comproballu,\
tuvisti ofrenda floral,\
pregón desde’l Yuntamiantu\
ya dispuás sisión vermú\
co´l mariachi mijicanu,\
pa imprimar, nun tuvu mal,\
aspera, sigu cuntandu,\
co’l restu de las orquestas\
siguru hemus tar bellandu,\
pos abondu bonas son\
comu siampri aqui lu fuarun,\
lus cunciartus de Fran Juesas\
tamián himus d’iscuchallus,\
las fanfarrias han faer\
qu’abondu nus ribirtamus,\
ya tamián lus Happy Children\
fairanlu co’l rifugallu.\
Lus uficius riligiosus\
n’el Tú honor ya’l de San Pablu,\
vei a ser el Coru Mistu\
el encargau de cantallus,\
el día de San Pablín\
fairemus misa n’el puartu,\
ricordandu comu siampri\
a lus mariñeirus muartus.\
Avanti Cuideiru, vei\
subir a la Fonti’l Cantu\
ya Sergiu pa ichar el agua\
al que quera ser pixuatu,\
¡ya guai, nun ti acuantis ceu\
 que tianis que ver lus fuaus!\
Comu ves, la Cumisión,\
trabayou en sin descansu,\
pa faceti unas fiastas\
sonadas ya de ristallu.\
Ista vez nun pudu ser,\
siguru que nu is diou tiampu,\
peru pa’l añu que vian\
comu atotin bonus cuartus,\
han traer a Rosalia\
pa Cuideiru a cantanus,\
comu el sou pa era d’aqui\
¿igual nus lu fai baratu?

Agora vou dispidimi\
ya deixati hasta outru añu,\
non sin antis suplicati\
pruteición pa lus pixuatus,\
prencipalmenti, Patrón,\
a lus mariñeirus nuasus,\
pa que salgan a la mar,\
pesquin a diastru y siniastru,\
ganin perras comu borra\
ya gualvan sanus a puartu.\
Nusoutrus, con la salú\
igual ya nus conformamus,\
¡has mirar ver a Bernardu\
que siampri si ta queixandu!\
con doloris pa durmir\
ya cuandu vei dispirtandu,\
outrus tamus ena gloria\
ya que duri abondu tiampu.

Vou imprimar co lus vivas\
pos el sirmón ya foi llargu\
ya igual si queixa la xanti\
por tar de pía asperandu.\
¡Vivan San Pedru, San Pablu\
ya San Pablín al costau!\
¡Viva la nuastra Santana\
qu’ en Montarés ta asperandu!\
¡Vivan lus Santus que guai\
ti tan aquí acompañandu!\
vou ver si puadu nomallus\
sin que mi falti ‘l risuallu:\
Tan la Virgin  del Socorru\
con San Diunisiu apegau,\
Santa Rita, San Franciscu\
ya San Antoniu el paduanu,\
San Juan, Santa Teresita,\
¡ya la patrona del puablu!\
que  la Virgin del Rosariu\
vian el titulu ostentandu,\
¡Viva San Pascual Bailón\
que ta d’ istrena isti añu!\
que prutexa las verbenas\
pa que nun haiga altercaus\
¡Viva el vinu que ti da\
Modestu todus lus añus!\
que solu con el golor\
ya mi tou emborrachandu\
¡Viva la curpuración\
que entrou nuava al Yuntamiantu!\
ya que nus gubiarnin bian\
pa que tea contentu’l puablu.\
¡Que viva ‘l Patrón Mayor\
que nus vian riprisintandu!\
¡Viva ‘l cura la pirroquia\
que por nos anda rezandu!\
¡Vivan todus lus que tais\
l’Amuravela iscuchandu!\
Pa lus nuasus que tan llonxi\
¡tamián un viva lis damus!\
Ya pa cabar el sirmón,\
comu vinimus faciandu\
pa cumplir la tradición\
desdi tirrimotus tiampus,\
vamus todus a dicir\
la copla de lus pixuatus:

> ¡MIENTRAS CUDILLERO VIVA!\
Y DURI LA FUENTI’L CANTU\
VA SAN PEDRU A LA RIBERA\
¡CON TODUS LUS DEMÁS SANTUS!

> ¡Amura vela! ¡Isa vela!\
¡Fuego a babor! ¡Fuego a estribor!\
¡¡¡Viva Pedro!!!