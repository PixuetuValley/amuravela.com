<!doctype html><html lang=es>
<head><meta charset=utf-8>
<meta name=viewport content="width=device-width,minimum-scale=1,initial-scale=1">
<title>L'Amuravela 2007</title>
<meta name=description content>
<link rel=canonical href=https://amuravela.com/amuravelas/lamuravela-2007/>
<link rel=sitemap href=https://amuravela.com/sitemap.xml type=application/xml><link rel="preconnect dns-prefetch" href=https://www.googletagmanager.com>
<link rel="preconnect dns-prefetch" href=https://www.google-analytics.com>
<link rel="preconnect dns-prefetch" href=https://fonts.gstatic.com>
<meta property="og:title" content="L'Amuravela 2007">
<meta property="og:url" content="https://amuravela.com/amuravelas/lamuravela-2007/">
<meta property="og:description" content>
<meta property="og:image" content="https://amuravela.com/logo.png">
<meta property="og:type" content="article">
<meta property="og:site_name" content><meta name=twitter:card content="summary">
<meta name=twitter:title content="L'Amuravela 2007">
<meta name=twitter:url content="https://amuravela.com/amuravelas/lamuravela-2007/">
<meta name=twitter:description content>
<meta name=twitter:image content="https://amuravela.com/logo.png">
<meta name=twitter:site content><meta name=theme-color content="#333">
<link rel=manifest href=https://amuravela.com/manifest.json>
<link rel=icon type=image/png sizes=32x32 href=https://amuravela.com/icons/favicon-32x32.png>
<link rel=icon type=image/png sizes=16x16 href=https://amuravela.com/icons/favicon-16x16.png>
<link rel=apple-touch-icon sizes=180x180 href=https://amuravela.com/icons/apple-touch-icon.png><link href="https://fonts.googleapis.com/css2?family=Dancing+Script:wght@600&display=swap" rel=stylesheet><script async src="https://www.googletagmanager.com/gtag/js?id=G-FX79BW06FQ"></script>
<script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','G-FX79BW06FQ')</script>
<style>*{box-sizing:border-box}body{color:#37301e;font-family:times new roman,serif;margin:0;padding:0;font-size:1.25rem;min-height:100vh;text-rendering:optimizeLegibility}main{min-height:90vh}h1,h2,h3,h4,h5{font-family:dancing script,georgia,serif;font-weight:400}h1{font-size:8rem}h2{font-size:4rem}h3{font-size:2rem}p{line-height:150%}blockquote{font-style:italic}img{max-width:100%}a{font-size:1.5rem;color:#37301e;border-bottom:1px solid #37301e;transition:border-bottom-color .25s ease-out;text-decoration:none;cursor:pointer}a span.arrow-right,a span.arrow-left{box-sizing:border-box;display:inline-block;-webkit-user-select:none;user-select:none;transition:transform .5s ease-in-out}a:visited{color:#37301e}a:hover{border-bottom-color:transparent}a:hover span.arrow-right{transform:translateX(.3em)}a:hover span.arrow-left{transform:translateX(-.3em)}.social-share{display:flex;flex-direction:row;justify-content:center}.social-share .social-share-button{display:block;height:50px;width:50px;margin:.5rem;background-repeat:no-repeat;background-position:50%;border-radius:50%;background-size:60%;color:#fff;background-color:#333;background-image:url('data:image/svg+xml;charset=utf-8,<svg xmlns="http://www.w3.org/2000/svg" width="24" height="24" fill="%23fff"><path fill="none" d="M0 0h24v24H0z"/><path d="M18 16.08c-.76 0-1.44.3-1.96.77L8.91 12.7c.05-.23.09-.46.09-.7s-.04-.47-.09-.7l7.05-4.11A2.99 2.99 0 0 0 21 5a3 3 0 1 0-5.91.7L8.04 9.81A2.99 2.99 0 0 0 3 12a3 3 0 0 0 5.04 2.19l7.12 4.16A2.92 2.92 0 1 0 18 16.08z"/></svg>')}.social-share .social-share-button.facebook{background-color:#32529f;background-image:url('data:image/svg+xml;charset=utf-8,%3Csvg xmlns=%22http://www.w3.org/2000/svg%22 viewBox=%220 0 512 512%22%3E%3Cpath fill=%22%23fff%22 d=%22M212 197h-37v60h37v176h70V257h50l5-60h-55v-33c0-14 3-20 17-20h38V83h-49c-52 0-76 23-76 67v47z%22/%3E%3C/svg%3E')}.social-share .social-share-button.twitter{background-color:#1da1f2;background-image:url('data:image/svg+xml;charset=utf-8,<svg xmlns="http://www.w3.org/2000/svg" width="400" height="400"><g fill="none" fill-rule="evenodd"><path d="M0 0h400v400H0z"/><path fill="%23FFF" fill-rule="nonzero" d="M153.6 301.6c94.4 0 146-78.2 146-146 0-2.2 0-4.4-.2-6.6a104.4 104.4 0 0 0 25.6-26.5 102.4 102.4 0 0 1-29.5 8 51.5 51.5 0 0 0 22.6-28.3 102.8 102.8 0 0 1-32.6 12.4 51.3 51.3 0 0 0-87.4 46.8 145.6 145.6 0 0 1-105.7-53.6 51.3 51.3 0 0 0 15.9 68.5 51 51 0 0 1-23.3-6.4v.6a51.3 51.3 0 0 0 41.1 50.3 51.2 51.2 0 0 1-23.1.9 51.4 51.4 0 0 0 48 35.6 103 103 0 0 1-63.8 22 104.4 104.4 0 0 1-12.2-.7 145.2 145.2 0 0 0 78.6 23"/></g></svg>')}.social-share .social-share-button.pinterest{background-color:#e60023;background-image:url('data:image/svg+xml;charset=utf-8,%3Csvg xmlns=%22http://www.w3.org/2000/svg%22 viewBox=%220 0 512 512%22%3E%3Cpath fill=%22%23fff%22 d=%22M267 77c-101 0-151 71-151 131 0 36 14 69 43 81 5 2 9 0 11-6l4-16c1-6 1-8-3-12-8-10-14-23-14-42 0-53 40-101 104-101 57 0 88 35 88 81 0 61-27 112-67 112-22 0-39-18-33-40 6-27 18-56 18-75 0-17-9-32-28-32-23 0-41 24-41 55 0 20 7 33 7 33l-27 115c-9 34-2 76-1 80 0 3 4 3 5 1 2-2 29-35 38-69l15-58c7 14 29 27 51 27 68 0 114-62 114-145 0-62-53-120-133-120z%22/%3E%3C/svg%3E')}.social-share .social-share-button.whatsapp{background-color:#25d366;background-image:url('data:image/svg+xml;charset=utf-8,%3Csvg xmlns=%22http://www.w3.org/2000/svg%22 width=%2246%22 height=%2246%22%3E%3Cpath fill=%22%23fff%22 d=%22M35.4 10.4a18.27 18.27.0 00-31.2 13c0 3.2.9 6.3 2.4 9.1L4 42l9.7-2.5c2.7 1.5 5.7 2.2 8.7 2.2a18.4 18.4.0 0013-31.3zM22.5 38.6c-2.7.0-5.4-.7-7.7-2.1l-.6-.3-5.8 1.5L9.9 32l-.4-.6c-4.4-7.1-2.3-16.5 4.9-20.9 7.2-4.4 16.5-2.3 20.9 4.9s2.3 16.5-4.9 20.9c-2.3 1.5-5.1 2.3-7.9 2.3zm8.8-11.1-1.1-.5s-1.6-.7-2.6-1.2c-.1.0-.2-.1-.3-.1-.3.0-.5.1-.7.2l-1.5 1.7c-.1.2-.3.3-.5.3h-.1c-.1.0-.3-.1-.4-.2l-.5-.2c-1.1-.5-2.1-1.1-2.9-1.9-.2-.2-.5-.4-.7-.6-.7-.7-1.4-1.5-1.9-2.4l-.1-.2c-.1-.1-.1-.2-.2-.4.0-.2.0-.4.1-.5.0.0.4-.5.7-.8.2-.2.3-.5.5-.7.2-.3.3-.7.2-1-.1-.5-1.3-3.2-1.6-3.8-.2-.3-.4-.4-.7-.5h-1.1c-.2.0-.4.1-.6.1l-.1.1c-.2.1-.4.3-.6.4-.2.2-.3.4-.5.6a5.1 5.1.0 00-.6 5.4l.1.3c.9 1.9 2.1 3.6 3.7 5.1l.4.4c.3.3.6.5.8.8 2.1 1.8 4.5 3.1 7.2 3.8.3.1.7.1 1 .2h1c.5.0 1.1-.2 1.5-.4.3-.2.5-.2.7-.4l.2-.2c.2-.2.4-.3.6-.5.2-.2.4-.4.5-.6.2-.4.3-.9.4-1.4v-.7s-.1-.1-.3-.2z%22/%3E%3C/svg%3E')}header{min-height:5vh;font-size:1.5rem;display:flex;margin:0;padding:1rem;justify-content:space-between;align-items:center}header .breadcrumbs{align-items:center}header .language-selector{align-items:center}header .language-selector>*{margin-right:1rem}footer{font-size:1.25rem;display:flex;margin:0;padding:1rem;justify-content:space-between;align-items:center}footer .copyright,footer .back-top{align-items:center}main article{width:100%;display:flex;flex-direction:row;justify-content:center;padding:3rem}main article .summary{top:100px;position:sticky;text-align:center;align-items:center;max-width:50%;min-width:30%;max-height:720px;margin-right:8rem}main article .summary h1{font-size:6rem}main article .summary .author,main article .summary .reciter{font-size:1.25rem}main article .summary .author a,main article .summary .reciter a{font-size:1.25rem}main article .content{flex-direction:column;text-align:center;font-size:1.5rem;max-width:50%;min-width:30%}main article .content p{width:100%}main article .content .list{list-style-type:none;margin:3rem 0 0;padding:0;border-bottom:1px #5c5c5c solid}main article .content .list li{width:100%;border-top:1px #5c5c5c solid;padding:1rem;text-align:left}main article .content .list li a{display:flex;justify-content:space-between;border-bottom:none}main article .content .list li a span{padding-left:2rem}main article .content .list li a:hover{color:#5c5c5c}@media only screen and (max-width:800px){body{font-size:1.1rem}main{min-height:70vh}h1{font-size:3.75rem}h2{font-size:2.5rem}h3{font-size:1.75rem}a{font-size:1.25rem}.social-share .social-share-button{margin:.25rem}header{font-size:1.25rem;flex-direction:column-reverse}.breadcrumbs{padding:1rem;text-align:center}main article{flex-direction:column;justify-content:start;align-items:center;padding:1rem}main article .summary{top:0;position:relative;max-width:100%;margin-right:0}main article .summary h1{font-size:3rem}main article .summary .author,main article .summary .reciter{font-size:1.1rem}main article .summary .author a,main article .summary .reciter a{font-size:1.1rem}main article .content{max-width:100%;font-size:1.25rem}}</style>
</head>
<body><script type=application/ld+json>{"@context":"http://schema.org","@type":"Article","image":"https:\/\/amuravela.com","url":"https:\/\/amuravela.com\/amuravelas\/lamuravela-2007\/","headline":"L\u0027Amuravela 2007","alternativeHeadline":"L\u0027Amuravela 2007","dateCreated":"2007-06-29T12:00:00","datePublished":"2007-06-29T12:00:00","dateModified":"2007-06-29T12:00:00","inLanguage":"es","isFamilyFriendly":"true","copyrightYear":"2007","copyrightHolder":"Cesáreo Marqués Valle","accountablePerson":{"@type":"Person","name":"Cesáreo Marqués Valle","url":"\/authors\/cesario-marques-valle\/"},"author":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle\/","image":"https:\/\/amuravela.com","description":""},"creator":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle\/","image":"https:\/\/amuravela.com","description":""},"publisher":{"@type":"Organization","name":"L\u0027Amuravela","url":"https:\/\/amuravela.com","logo":{"@type":"ImageObject","url":"\/logo.png","width":"600","height":"60"}},"mainEntityOfPage":"https:\/\/amuravela.com\/amuravelas\/lamuravela-2007\/","keywords":"null","genre":"null","articleSection":"Todas las amuravelas"}</script>
<script type=application/ld+json>{"@context":"http://schema.org","@type":"BreadcrumbList","itemListElement":[{"@type":"ListItem","position":1,"item":{"@id":"https:\/\/amuravela.com\/","name":"Inicio"}},{"@type":"ListItem","position":2,"item":{"@id":"https:\/\/amuravela.com\/amuravelas\/","name":"Todas las amuravelas"}},{"@type":"ListItem","position":3,"item":{"@id":"https:\/\/amuravela.com\/amuravelas\/lamuravela-2007\/","name":"L\u0027Amuravela 2007"}}]}</script><header><div class=breadcrumbs>
<a href=https://amuravela.com/>Inicio</a>
/
<a href=https://amuravela.com/amuravelas/>Todas las amuravelas</a>
/
<a href=https://amuravela.com/amuravelas/lamuravela-2007/>L'Amuravela 2007</a>
</div>
<div class=language-selector>
<strong>Español</strong>
<a href=https://amuravela.com/en>English</a>
</div></header>
<main class=main>
<article>
<div class=summary>
<h1 class=title>L'Amuravela 2007</h1>
<small><time>29 de junio de 2007</time></small>
<p>
<span class=author>
Escrita por <br>
<a href=https://amuravela.com/authors/cesario-marques-valle/>
Cesáreo Marqués Valle <span class=arrow-right>&#8594;</span>
</a>
</span>
</p>
<p>
<span class=reciter>
Recitada por <br>
<a href=https://amuravela.com/reciters/cesario-marques-valle/>
Cesáreo Marqués Valle <span class=arrow-right>&#8594;</span>
</a>
</span>
</p>
</div>
<div class=content>
<blockquote>
<p>En el nombri de Jesús<br>
y la Virgin Soberana,<br>
vou ichar l’amuravela<br>
comu San Pedro asperaba.</p>
</blockquote>
<p>Apostul ya Patrón nuasu,<br>
que güay cilebras el Santu,<br>
¡tarás contentu por venus,<br>
outra vez dispuás d’un añu!<br>
sobri todu, a lus pixuatus<br>
que aquí tamus na ribera.<br>
You ya toi subiu al barcu,<br>
pa cuntati lus socesos<br>
ya lus acunticimiantus,<br>
que desdi ‘l pasau juniu<br>
hasta esti n’el que tamus,<br>
en Cuideiru ya n’el mundu<br>
comu nuticia sonarun.<br>
Toi fijándumi, Almiranti,<br>
ya veuti algu cambeau,<br>
¡mi alma si non pasasti<br>
outra vez por el quirófanu!<br>
quitas ya puanis arrugas<br>
comu’n artista afamau.<br>
Antis d’imprimar, pirmiti<br>
que filiciti a San Pablu,<br>
nun vaya ser que s’infadi<br>
ya si marchi n’el caballu,<br>
quedandu la prusición<br>
de mañana, sin un Santu.<br>
A San Pablín ya lu mesmu,<br>
¡qu’esi ya un enventu nuastru!<br>
Agora vou prencipiar,<br>
nun ti movas del asiantu<br>
ya puán abonda atinción,<br>
nun ti vaya’l santu al cialu,<br>
que tú latín, sabrás muchu,<br>
peru you falu pixuatu,<br>
asina que si ti piardis<br>
a lu llargu del rilatu,<br>
puadis faemi una siñal<br>
co lu que tengas a manu,<br>
si nus quiás sonar las llavis,<br>
puadis llevantar el ramu,<br>
you … ya mirarei pa Tí<br>
con el rabiquín del guayu.</p>
<p>Escomenzarei, San Pedru,<br>
po lus asuntus más nuastrus,<br>
prencipalmenti la pesca,<br>
que ya’l sostentu del puablu.<br>
Foi la costera mirluza<br>
la que nus salvóu el añu,<br>
pos anquí’l preciu baxóu,<br>
hubu omentu en kilugramus,<br>
co la caballa, tamián<br>
golveu pasar outru tantu,<br>
tanta garramus, Patrón,<br>
que a céntimus la vindiamus,<br>
comu sigamus asina,<br>
vamus a dar cumplimiantu<br>
ya faer bonu el reflán:<br>
l’avaricia rompi’l sacu,<br>
pos vamus deixar sin peixis<br>
enteru al mar oceánu.<br>
Al porcebi sin embargu,<br>
pasói todu lu contrariu,<br>
comu si garrarun poucus,<br>
el preciu pónxusi altu.<br>
De l’angula… nin ti falu,<br>
isti añu nun guliarun,<br>
¡siántulu po lus niponis<br>
que nun las tianin n’el platu!<br>
aunque d’estus nun mi fiu<br>
d’una miasguina ni un cachu,<br>
pos tianin fama de llistus<br>
y’algu taran enventandu,<br>
¡igual las fan de merucus<br>
o d’esus viarbinis blancus!<br>
Asina qu’el panorama<br>
Tú mesmu ya lu tas viandu,<br>
ya lus que puadin, nun quiarin<br>
deixar ganancias n’el puablu,<br>
peru bian que si pelean<br>
pa facellu n’outrus puartus.</p>
<p>El que si golveu lloucu,<br>
paemi que foi el tiampu,<br>
andas n’el vranu firiu<br>
ya n’el iviarnu asudandu,<br>
asina vianin las gripis,<br>
lus risfriaus ya catarrus,<br>
¡fuarunsinus las ganancias<br>
n’aspirinas ya pañualus!<br>
Cuntan qu’estu ya dibíu,<br>
-güillu a unus deslletraus-<br>
a que la capa’l ozono<br>
tián el buracu agrandau,<br>
algu haberá que facer<br>
pa poder sulucionallu:<br>
comprai una capa nuava<br>
o poneli un bon rimiandu.</p>
<p>¿Nun visti lu de las vacas?<br>
¡más gorda nun entra en prau!<br>
dicin qu’el viantu que asoplan<br>
por dondi debaxu’l rabu,<br>
cuntamina más que un cochi<br>
ya una motora axuntaus.<br>
Ahora m’ixplicu you<br>
porque lloucas si gulviarun,<br>
pa m’idea que is punían<br>
un tapón en el buracu,<br>
ya’l nun poder ispulsallu,<br>
quedábais el fumu diantru.</p>
<p>En sitiambri outru huracán<br>
lus del parti anoncearun,<br>
tinía por nombri Gordón,<br>
llamándusi así, ya tábamus<br>
sigún si fai n’estus casus<br>
pa asperallu priparaus,<br>
peru ista vez, hubu suarti<br>
que aquí llegóu aflacau,<br>
igual taba’n gualga fami<br>
comu esi De Juana Chaus.<br>
Peru el huracán llegounus<br>
el diacinuavi de marzu,<br>
¿qué li pasó a San José?<br>
¿tan mal con el nus portamus?<br>
si pa nusoutrus, de siampri,<br>
foi un Santu venerau,<br>
¡vaya folas nus mandóu!<br>
¡a poucas nus lleva el puablu!<br>
dili que son lus del Pitu<br>
lus que rumpiarun el tratu,<br>
con cincu días de fiasta<br>
que fan en abril ya mayu.<br>
En Cuideiru, tuvía<br>
lu siguimus cilibrandu,<br>
na fecha que i correspondi,<br>
sigún marca’l calandariu.<br>
Que pa esu la cumisión<br>
si encarga d’urganizallu.</p>
<p>Vou pasar ahora a cuntati<br>
lus festejus que tuviamus<br>
de toda la clas ya rangu,<br>
riligiosus ya profanus:<br>
En el día de Santana,<br>
nun acompañou el tiampu<br>
así que las moyaduras<br>
fuarun de campiunatu.<br>
Por fuara encargousi’l agua,<br>
ya’l vinu regóu por diantru.</p>
<p>Lus de Avanti Cuideiru,<br>
en agostu cilibrarun<br>
outra vez el fistival<br>
intercelticu llamau,<br>
de Engalaterra, Purtugal<br>
ya hasta franchutis viniarun,<br>
miantras tocaban las gueitas<br>
dábati gustu iscuchallus,<br>
peru al cabar ¡un babel!<br>
con tantas llinguas fixarun,<br>
menus mal que taba Sergiu<br>
d’intérpriti traduciandu.</p>
<p>La Covadonga, en sitiambri<br>
con prusición ya’l ripartu<br>
de sardinas a la plancha<br>
pa touristas ya pixuatus,<br>
esti festeju, San Pedru,<br>
tantu vei en cricimiantu,<br>
que vou pidili al Gubiarnu<br>
qu’el próximu Día d’Asturias,<br>
si cilebri aquí n’el puablu.</p>
<p>Duranti’l mes de nuviambri<br>
las habaneras sonarun,<br>
coralis de gran rinombri<br>
diantru la ilesia autuarun,<br>
ya si un sábadu eran bonas,<br>
al siguianti superandu,<br>
que pa esu el Coru Mixtu<br>
abondu si ta destandu,<br>
ya todus lus añus deixan<br>
siampri el pabellón bian altu.</p>
<p>Entregárunsi dos títulus<br>
por el nuasu Yuntamiantu,<br>
unu n’el mes de agostu<br>
ya outru n’el marzu pasau,<br>
a dos prisonas quiridas<br>
y’ apriciadas en el puablu,<br>
rifiárumi a Don José,<br>
el cura Párracu nuastru<br>
y’al outru José Manuel,<br>
tamián cura ya pixuatu,<br>
lus méritus de lus dos<br>
paemi que son sobraus,<br>
¡que ti vou cuntar a Ti<br>
que lus tianis bian fichaus!<br>
ya comu son bonus “padris”,<br>
pos fius fuarun nombraus,<br>
el ñaciu aquí, pridileutu<br>
ya’l outru fiu adotau.</p>
<p>Tamián a Vigón y’a Villa<br>
la noraguana lis damus,<br>
po’l premiu qu’en mes d’utubri<br>
con todu miricimiantu,<br>
nun afamau ristoranti<br>
comu amigus cumpartiarun.<br>
Dispuás dirán qu’en Asturias<br>
nun hay bon intindimiantu,<br>
siandu unu empresariu<br>
ya’l outru del sindicatu.</p>
<p>La Navidá, comu siampri,<br>
pouca novedá tuviamus,<br>
belenis ya vellancicus<br>
igual que todus lus añus,<br>
ya la mesma pouca xanti<br>
el día la Misa’l Gallu.<br>
En’a víspura de Reis,<br>
gulviarun vinir lus Magus<br>
en tres carrozas priciosas<br>
ya muchu acumpañamiantu,<br>
vesi que las Bilisamas,<br>
Avanti y’al Yuntamiantu<br>
p’allegrar al refugayu<br>
abondu si tan destandu.</p>
<p>La lutiría del Niñu<br>
pasóunus cuasi rozandu,<br>
caéu un tercer premiu,<br>
¡habíalu taba pensandu,<br>
en marchasi pa Cancún<br>
o p’algún país lejanu!<br>
peru foi tan piquiñín<br>
el pillizcu que lis diarun,<br>
qu’algunu nun dispirtóu<br>
ya unda sigui soñandu.</p>
<p>Isti añu d’otoridadis,<br>
un maramás, ¿guais? viniarun,<br>
algunus, pa nagurar<br>
las obras que si fixarun,<br>
¡las que ti cuntei l’outru añu,<br>
qu’esti ya finalizarun!<br>
ya outrus pa rivisar<br>
las que ya diaran cumianzu,<br>
nun fuara que po’l camín,<br>
si disviaran lus cuartus,<br>
pos desde lu de Marbella<br>
tá todu’l mundu escaldau.<br>
¿Nun ves qu’hasta la Pantoja,<br>
t’ahora entre lus imputaus?<br>
tamián antis tuvu el mozu<br>
y’ahora ta encarcelau.</p>
<p>Abriu‘l aula la mar<br>
ya tamián de lus pixuatus,<br>
que tá estalada, au taba<br>
antis la rula’l pescau.<br>
La nuastra “Catedralina”<br>
tamián nus la adecentarun,<br>
quedóu pintada por fuara<br>
ya la verdá, sin un fallu,<br>
que lus deslletraus d’Uviadu,<br>
abondu bian si destarun.<br>
Peru tuvía i falta algu:<br>
el reparalla por diantru,<br>
asina que ya sabeis,<br>
haberá que xuntar cuartus<br>
¡ya ponei calefación<br>
que’l iviarnu ya muy llargu!<br>
A la Fondación de Selgas,<br>
ya todu’l sou Patronatu<br>
queremus agradeceis<br>
lu bián que si tan portandu,<br>
Lus Antigus Alunus,<br>
co’l diploma que lis diarun,<br>
tuviarun a mi paecer,<br>
n’esta ucasión acertaus,<br>
todus lus autus que fan<br>
tan muy bian urganizaus,<br>
pos con Aquilinu al frenti<br>
muchu si tan esmuliandu.</p>
<p>Paez que lus lliteratus<br>
un descansu si tomarun,<br>
pos solu foi el Camuñu<br>
el que publicóu algu,<br>
sacóu el sigundu tomu<br>
del dicionariu pixuatu.</p>
<p>Por farturas, Santu Hermosu,<br>
tampoucu hemus de queixanus,<br>
tuviárunla las muyaris<br>
ya tamián lus xubilaus,<br>
amás comu son de baldri,<br>
el llenu tá asigurau.<br>
Las jornadas gastronómicas<br>
de la mirluza, en mayu,<br>
lloveu en sin parada<br>
y’anque’l tiampu iba envernau,<br>
húbulu feixu ‘l agostu<br>
tres mesis adelantau.</p>
<p>Vou a cuntati un misteriu<br>
que unda nun lu risulviarun,<br>
iba’l Pravianu po’l mualli<br>
pasiandu co’l sou ñiatu,<br>
ya pa insiñali la mar<br>
garroulu un momento en cuallu,<br>
deixandu el carri-cochi<br>
a la sou vera aparcau,<br>
cuandu golveu pa meter<br>
outra vez al neñu diantru,<br>
atopousi con el sitiu<br>
que lus ladronis dexarun.<br>
En manus del CSI<br>
güi que punxara el casu,<br>
peru comu nun hay guallas<br>
igual tianin que cerrallu.</p>
<p>San Pidrín, has de mirar<br>
si Tú puadis ayudanus,<br>
cuandu atirrici un avión<br>
has de asoplar desdi’l cialu<br>
pa que llevanti la bruma<br>
ya nun haiga más ritrasus,<br>
pos naidi puadi isplicasi<br>
que pasa n’esti arupuartu,<br>
-en ver de tar en Europa<br>
paez qu’en Africa tamus-<br>
unus, culpan al pilotu<br>
ya outrus al aroplanu,<br>
peru el patu quian lu paga<br>
son lus probis asturianus.<br>
A lus que fan l’autuvia<br>
tamián ichais una manu,<br>
pa qu’apurin co’l cementu<br>
ya podan cumplir lus plazus,<br>
que nus fai falta tirar<br>
pa’l oesti de vez en cuandu,<br>
ya vesitar en Galicia<br>
lus nuastrus primus-hermanus.</p>
<p>La ETA por Navidá<br>
cometeu outru atentau,<br>
rumpiandu asi ‘l altu al fuau<br>
que anonceo’l añu pasau.<br>
¡tianin que deixar las armas,<br>
que si vayan cunvinciandu!<br>
la paz querémusla todus,<br>
ya nun tián que haber más muartus.<br>
Peru pa qu’estu soceda<br>
ya podamus cilibrallu,<br>
tianin que caminar xuntus<br>
upusición ya gubiarnu.</p>
<p>Po’l mundu siguin igual<br>
con guerras ya con rivualus,<br>
tianis a lus islamistas<br>
faciandu atentaus sin dualu,<br>
ya amás comu lis cuntan<br>
que van direutus al cialu,<br>
pos aspéralus Alá<br>
co lus brazus bian abiartus,<br>
puáninsi las bombas ¿guais?<br>
amarradas al sou cuarpu,<br>
volandu ellus lus primeirus<br>
en cachiquinus ya cachus,<br>
vei gastar en pegamentu<br>
Mahoma todus lus cuartus.<br>
Pónxusi malu Fidel,<br>
ya miantras mandó outru Castru,<br>
¿pensei que las socesionis<br>
eran cousa de monárquicus?<br>
del sou amigu Hugu Chaves,<br>
casi mejor nin ti falu,<br>
pos lleva añus abondus<br>
faciandu bonus apañus.</p>
<p>Aquí siguin las pateras<br>
ya lus cayucus llegandu,<br>
esu, lus que tianin suarti<br>
que outrus caban nofragandu.<br>
Hay acidentis de tráficu<br>
provocaus po lus borrachus,<br>
que pudian ivitasi<br>
si nun garraran el autu,<br>
anque …. húbulu quian dixu<br>
dispuás de que lu primiarun,<br>
que por él anque bibiara<br>
naidi iba dir cunduciandu,<br>
lu pior ya qu’él guiounus<br>
duranti unus cuantus añus.</p>
<p>Golveu a haber ilicionis<br>
n’el fluriu mes de mayu,<br>
pa escoer lus concejalis<br>
qu’han tar en’us Yuntamiantus,<br>
ya a esus mandamasis<br>
que lus llaman deputaus.<br>
Aquí iligimus a Quicu,<br>
pa tar outrus cuatru añus<br>
mandandu n’el Menucipiu.<br>
Prucura ichai una manu<br>
ya si nu abasta, las dos<br>
-esu sí sin apretallu-<br>
pa que nus gubiarni bian<br>
ya llevi el barcu a bon puartu.</p>
<p>Estu de las votacionis<br>
you tuvía nun lu intiandu,<br>
¿nunca a naidi vi perder?<br>
todus dicin que ganarun,<br>
unus, que subin en votus,<br>
outrus que fanlu en escañus,<br>
el que non, tián más poder,<br>
esu sin falar de patus,<br>
facían algunus “cua” “cua”<br>
n’el fondu, taban diciandu:<br>
con “cua” partiu patamus,<br>
pa asina poder tranquilus<br>
siguir del tetu tirandu.</p>
<p>Vou soltallu, San Pidrín,<br>
¡si nun lu digu riviantu!<br>
¿Güí dicir que nun tinía<br>
que pidir playa isti añu?<br>
pos al paicer, van facer<br>
un rincunín pa bañanus,<br>
con un puquiñín d’arena<br>
ya unas tablas pa tumbanus<br>
aú poder tomar el sol,<br>
¿visti que mudirnizaus?<br>
esu llamasi solarium,<br>
¿mancarémunus nus guasus?<br>
o van ripartir colchonis<br>
pa que risulti mas blandu,<br>
na más nus falta el SPA<br>
ya completamus el cuadru.<br>
Pensándulu bian, San Pedru,<br>
comu tantu prumitiarun<br>
ya tantus proyeutus hubu<br>
a lu llargu d’estus añus,<br>
hasta que nun lu vea fechu<br>
vou a siguir insistiandu,<br>
pos lu que vi nus papelis<br>
nun mi acaba cunvinciandu,<br>
allí naidi isquirbíu playa,<br>
punía, zona de bañus.</p>
<p>Comu siampri, pidireiti<br>
po lus pixuatus qu’esti añu,<br>
nus deixarun a nusoutrus<br>
pa tar cuntigu nel cialu,<br>
ya en sin que naidi s’ofenda,<br>
a dos quixara nombrallus:<br>
A Manuel Alfredu Pérez,<br>
profesor ya deputáu,<br>
peru lu más emportanti,<br>
quiriu ya respetau;<br>
el outru Ernestu Marqués,<br>
que prisidiu abondu tiampu<br>
la nuastra Cumunidá<br>
Parroquial de lus pixuatus,<br>
ya dexóu el ciminteriu<br>
con ordin ya ampliau.<br>
A lus dos tianis que dais<br>
a la Tóu vera un bon puastu,<br>
qu’amás de traballadoris<br>
son tamián bonus cristianus.</p>
<p>Al iquipu de fugol<br>
la noraguana li damus,<br>
po la campaña que feixu<br>
comu lus bonus xugandu,<br>
ya en tercera división<br>
sigui n’el campiunatu.<br>
El Uviadu frescasou,<br>
garróu l’ascensor pa baxu,<br>
la temporada que vian<br>
que si vaya priparandu,<br>
que vei tenenus enfrenti<br>
ya amás vamus ganallus,<br>
el Sporting que nun piansi,<br>
que tamián hemus garrallus,<br>
pos a algunu güi dicir<br>
qu’era iquipu “dePreciadu”.</p>
<p>N’outrus deportis tamián<br>
destacamus lus pixuatus,<br>
Sonia ya Jose n’el mus,<br>
ganarun el campiunatu<br>
cilibrau en Xixón<br>
n’el pasau mes de mayu,<br>
siguru qu’el naciunal<br>
lu van a cabar ganandu,<br>
al menus nun vei a ser<br>
por falta d’entrenamiantu,<br>
pos forman dobli parea,<br>
d’enamoraus ya de xuau.</p>
<p>A lus Príncipis d’Asturias<br>
outra vez filicitamus,<br>
ya que tomin un rispiru,<br>
que van a una fia por añu,<br>
comu esta foi la sigunda<br>
armousi menus rivualu,<br>
y´hasta la Custitución<br>
pudu cunciliar el suañu,<br>
pos nun hay que riformalla<br>
hasta outru ñacimiantu,<br>
llámasi igual que la guala<br>
Sufía la de Xuan Carlus,<br>
que si ponxu muy contenta<br>
co’l nombri que l’iscuyarun.</p>
<p>Ya falánduti de reinas,<br>
ves que guapas las del puablu,<br>
que duranti lus festejus<br>
aquí van a tar reinandu,<br>
anuachi tuvístilas cerca<br>
que ti punxarun el ramu.<br>
Belinda, Natalia ya Marta<br>
dexai el pabellón altu,<br>
pos faeis bonu el cantar<br>
que difini a lus pixuatus:<br>
“Cudillero tiene fama,<br>
de saín ya de chicharru,<br>
de las muciquinas guapas<br>
ya de lus mozus de garbu”.</p>
<p>Las fiastas comu verás<br>
gualvin a ser de restrallu,<br>
hemus tar desde la víspura<br>
en sin parada bellandu,<br>
orquestas de Ciuda Real,<br>
Madrid, Valencia y navarrus,<br>
dos charangas tianin nombri<br>
d’iquipus de balón-paxu<br>
NBA ya Galácticus,<br>
ya la tercera el Compangu,<br>
la banda de San Martín<br>
ya lus gaiteirus del puablu.<br>
Lus fuaus artificialis<br>
han d’illuminar el cialu,<br>
asina que nun ti asustis<br>
nin vayas salir curriandu,<br>
pensandu que son rillustris<br>
o que ti l’armou el diañu.<br>
El día de San Pablín,<br>
bian que vamus rellambianus<br>
pos las d’Azúcar Morenu<br>
la nuachi han d’endulzanus.<br>
Con todu estu, miou probi<br>
¿comu vei quedar el cuarpu?<br>
si tamus todus lus días<br>
en sin parada rumbandu.<br>
Ya esu que nun ti cuntei<br>
lus bautizus en el Cantu,<br>
-aú si vei a colocar<br>
una placa de ricuardu,<br>
co la fecha desde’l día<br>
en que si vianin cilibrandu-<br>
ripartu del bollu, vinu,<br>
ya’l homenaxi a lus viayus,<br>
las misas, las prusicionis,<br>
nin tampoucu qu’había xuaus,<br>
que lus niñinus, tamián<br>
han de rivirtisi algu.</p>
<p>Patrón Santu, ¡ya cansei!<br>
¡cabu de quedar sin fualgu!<br>
asina, que si Tú mi das<br>
la venia, vou tirminandu.<br>
Has proteger a Cuideiru<br>
nun lu deixis de la manu,<br>
siampri isficiamus en Ti<br>
en bonus ya en malus tiampus,<br>
ya’l que dixu d’entregai<br>
a San Xuan la llavi’l cialu,<br>
iba a lu menus caizu,<br>
nun pudía ser pixuatu.<br>
Fai que tengamus salú<br>
pa venus diantru d’un añu,<br>
ya que lus peixis abundin<br>
pa tamián venus con cuartus.</p>
<p>Ahora ya vou co lus vivas<br>
ya piansu faellu tan altu,<br>
qu’el Santu que nun te aquí<br>
ha güillu desde’l cialu.</p>
<p>¡Vivan San Pedru, San Pablu<br>
ya San Pablín al costau!<br>
¡Vivan San Xuan ya San Telmo<br>
ya todu’l Apostolau!<br>
¡Viva’l Siñor Arzubispu<br>
que venu a vesitanus!<br>
po lu menus que yo sepa<br>
fuarun dos vecis isti añu.<br>
Un viva pa’l nuastru Alcaldi<br>
con el nuavu Yuntamiantu.<br>
¡Vivan las otoridadis<br>
que tan d’istrena n’el cargu!<br>
Vivan las tilivisionis,<br>
lus pidióricus ya’l radiu,<br>
ya que viva’l interné<br>
que val pa cumunicanus.<br>
Que viva la Cumisión<br>
pos muy bian lu tan faciandu.<br>
Ya viva milenta vecis<br>
la copla que ricitamus<br>
pa cabar l’Amuravela<br>
desdi terremotus tiampus.</p>
<blockquote>
<p>¡MIENTRAS CUDILLERO VIVA<br>
Y DURI LA FUENTI’L CANTU,<br>
VA SAN PEDRU A LA RIBERA<br>
CON TODUS LUS DEMÁS SANTUS!</p>
</blockquote>
<blockquote>
<p>¡Amura vela! ¡Isa vela!<br>
¡Fuego a babor! ¡Fuego a estribor!<br>
¡¡¡Viva Pedro!!!</p>
</blockquote>
</div>
</article>
</main>
<footer class=footer><div class=back-top><a onclick=document.body.scrollIntoView()>Volver arriba</a></div>
<div class=copyright>© L'Amuravela 2022</div></footer>
</body>
</html>