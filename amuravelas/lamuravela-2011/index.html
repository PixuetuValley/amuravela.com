<!doctype html><html lang=es><head><meta charset=utf-8><meta name=robots content="noindex"><meta name=viewport content="width=device-width,minimum-scale=1,initial-scale=1"><title>L'Amuravela 2011</title><meta name=description content><link rel=canonical href=https://asur.dev/amuravela.com/amuravelas/lamuravela-2011/><link rel=sitemap href=https://asur.dev/amuravela.com/sitemap.xml type=application/xml><script>window.dataLayer=window.dataLayer||[];function gtag(){dataLayer.push(arguments);}
gtag('js',new Date());gtag('config','');</script><link rel="preconnect dns-prefetch" href=https://www.googletagmanager.com><link rel="preconnect dns-prefetch" href=https://www.google-analytics.com><link rel="preconnect dns-prefetch" href=https://fonts.gstatic.com><meta property="og:title" content="L'Amuravela 2011"><meta property="og:url" content="https://asur.dev/amuravela.com/amuravelas/lamuravela-2011/"><meta property="og:description" content><meta property="og:image" content="https://asur.dev/amuravela.com/logo.png"><meta property="og:type" content="article"><meta property="og:site_name" content><meta name=twitter:card content="summary_large_image"><meta name=twitter:title content="L'Amuravela 2011"><meta name=twitter:url content="https://asur.dev/amuravela.com/amuravelas/lamuravela-2011/"><meta name=twitter:description content><meta name=twitter:image content="https://asur.dev/amuravela.com/logo.png"><meta name=twitter:site content><meta name=theme-color content="#333"><link rel=manifest href=https://asur.dev/amuravela.com/manifest.json><link rel=icon type=image/png sizes=32x32 href=https://asur.dev/amuravela.com/icons/favicon-32x32.png><link rel=icon type=image/png sizes=16x16 href=https://asur.dev/amuravela.com/icons/favicon-16x16.png><link rel=apple-touch-icon sizes=180x180 href=https://asur.dev/amuravela.com/icons/apple-touch-icon.png><link href="https://fonts.googleapis.com/css2?family=Dancing+Script:wght@700&family=Playfair+Display:ital,wght@0,400;0,700;1,400;1,700&display=swap" rel=stylesheet><style>*{box-sizing:border-box}body{color:#37301e;font-family:serif;margin:0;padding:0}h1,h2{font-family:dancing script,cursive}h1{font-size:7.5rem}h2{font-size:5rem}a{color:#37301e;border-bottom:1px solid #37301e;transition:border-bottom-color .25s ease-out;text-decoration:none}a span.arrow-right{box-sizing:border-box;display:inline-block;-webkit-user-select:none;-ms-user-select:none;user-select:none;transition:transform .5s ease-in-out}a:visited{color:#37301e}a:hover{border-bottom-color:transparent}a:hover span.arrow-right{transform:translateX(.3em)}blockquote{width:-webkit-fit-content;width:-moz-fit-content;width:fit-content;color:#37301e;background-color:#fff;font-size:2rem;quotes:'”' '„';padding:2rem;position:relative;text-align:center}blockquote:before,blockquote:after{color:#f3efeb;position:absolute;font-size:10rem}blockquote:before{top:-1.5rem;left:-1.5rem;content:open-quote}blockquote:after{bottom:-1.5rem;right:-1.5rem;content:close-quote}header{font-size:1.25rem;display:flex;margin:0;padding:1rem;justify-content:space-between;align-items:center}header .breadcrumbs{align-items:center}header .language-selector{align-items:center}header .language-selector>*{margin-right:1rem}footer{font-size:1.25rem;display:flex;margin:0;padding:1rem;justify-content:flex-end;align-items:center}footer .copyright{align-items:center}main .hero{text-align:center;width:100%;height:100vh}main .introduction-quote{margin:auto}main .closing-quote{margin:auto}</style><script async src="https://www.googletagmanager.com/gtag/js?id="></script></head><body><script type=application/ld+json>{"@context":"http://schema.org","@type":"BlogPosting","image":"https:\/\/asur.dev\/amuravela.com","url":"https:\/\/asur.dev\/amuravela.com\/amuravelas\/lamuravela-2011\/","headline":"L\u0027Amuravela 2011","alternativeHeadline":"L\u0027Amuravela 2011","dateCreated":"2019-12-12T23:59:59","datePublished":"2019-12-12T23:59:59","dateModified":"2019-12-12T23:59:59","inLanguage":"es","isFamilyFriendly":"true","copyrightYear":"2019","copyrightHolder":"","accountablePerson":{"@type":"Person","name":"","url":""},"author":{"@type":"Person","name":"","url":"https:\/\/asur.dev\/amuravela.com","image":"https:\/\/asur.dev\/amuravela.com","description":""},"creator":{"@type":"Person","name":"","url":"https:\/\/asur.dev\/amuravela.com","image":"https:\/\/asur.dev\/amuravela.com","description":""},"publisher":{"@type":"Organization","name":"Asur Bernardo","url":"https:\/\/asur.dev\/amuravela.com","logo":{"@type":"ImageObject","url":"\/logo-amp-article.png","width":"600","height":"60"}},"mainEntityOfPage":"https:\/\/asur.dev\/amuravela.com\/amuravelas\/lamuravela-2011\/","keywords":"null","genre":"null","articleSection":"Todas las amuravelas"}</script><header><div class=breadcrumbs><a href=https://asur.dev/amuravela.com>Inicio</a>
/
<strong></strong>/
<strong></strong>/
<strong></strong></div><div class=language-selector><strong>Español</strong>
<a href=https://asur.dev/amuravela.com/en>English</a></div></header><main class=main><article class=content><h1 id=lamuravela-2011>L&rsquo;Amuravela 2011</h1><p>En el nombri de Jesús<br>y la Virgin Soberana,<br>vou ichar l’Amuravela<br>comu San Pedru asperaba.</p><p>Ya tamus a vintinuavi<br>de junio, pasou un añu<br>ya comu socedi siampri<br>desde magar de lus tiampus,<br>aquí tamus outra vez<br>pa filicitati ‘l santu,<br>cuntati lus sucidius,<br>las pinurias que pasamus<br>ya tamian las alligrias<br>que alguna al menus tuviamus.<br>Porqui miantras en Cuideiru<br>te un mariñeiru viviandu,<br>hemus faceti ‘l sermón<br>heredau de nuastrus viayus,<br>sin emportar quian gubiarni<br>ni quian te tiniandu el mandu,<br>L’Amuravela ya tuya<br>ya de todus lus pixuatus.</p><p>Pa lus que ti vianin siampri<br>hasta aquí acompañandu,<br>vou aprovechar tamián<br>pa unviais un fuarti abrazu<br>ya de manera ispicial<br>facerelu con San Pablu,<br>que i ritrasamus un día<br>la cilibración del santu,<br>pos guay, sos Tú San Pidrín<br>el que prisidi lus autus,<br>que pa esu sos el Patrón<br>que nus gubiarna n’el puablu.<br>(lus outrus son intirinus<br>cambian cada cuatro añus,<br>menus el alcaldi ¿guais?<br>que paez quiar quitati’l puastu.</p><p>Vou faceti una prigunta<br>¿tú entendis bian el pixuatu?<br>o teneras que poneti<br>n’as oreas un paratu,<br>que si llama pinganillu<br>comu fan lus del Senau;<br>¡por nada ‘l mundo quixara<br>nun m’iscuchis el rilatu!<br>nin mi saquis la desculpa<br>de que toy falandu raru<br>pa faceti’ l remolón<br>ya nu ichanus una manu.<br>Has de mirar por nusoutrus<br>que tan solu en Ti isficiamus,<br>asina, qu’ atendi bian<br>que vou iscumincipiandu,<br>pa falati de la mar<br>ya d’outrus asuntus nuastrus,<br>pos traigu’l buchi ripletu<br>ya teu ganas de soltallu.</p><p>En’a pesca hubu de todu,<br>bonu, rigular ya malu,<br>la mirluza en abondancia<br>peru con el preciu baxu,<br>a ver si co la tiqueta<br>que i puanin agora en rabu<br>cunsiguimus que cutici<br>comu lu facía antañu,<br>que pur ciartu, ricordounus<br>Jujú aquellus bonus tiampus,<br>garrandu una que pesou<br>más de diaz kilus y cuartu,<br>Salvador con isti asuntu,<br>tuvu en Madrí cunvinciandu<br>a Rosa la d’Aguilar<br>que ya menistra del ramu,<br>pa que atenda nuastras queixas<br>que bian lu nisicitamus.</p><p>Pos co la xarda, outra vez<br>el cupu nus aplicarun,<br>salimus a protestar<br>pa defender el pan nuastru<br>ya en ver de omentallu<br>comu fixaran l’outru añu,<br>abriarumnus outra veda:<br>ista vez la del “pez palu”,<br>pescamuslu todu en Pitu<br>por quemar cuatru neumáticus,<br>¡si era pa calecenus<br>ya non pa cortar el traficu!</p><p>Pa m’idea lus mandamasis<br>muy bian nun lu tan faciandu,<br>pos siampri somus lus mesmus<br>lus que pagamus el patu,<br>peru claru, comu ya<br>n’ Europa aú tan ligislandu,<br>siguru nun deferencian<br>esus eurudiputaus,<br>entre la pesca d’arrastri<br>que todu lu ta isquilmandu<br>ya la nuastra artesanal<br>que la mar tamus cuidandu.<br>Bastanti tianin lus probis,<br>en discutir el asiantu<br>que lis toca n’el avión<br>cuandu tan pur i viaxandu.</p><p>L’angula algu sirviunus<br>pa sacar alantri l’añu,<br>anqu’ en cantidá ya en preciu<br>anduviarun más bian baxus,<br>pa qu’ estu nun asoceda<br>dibían tar vixilandu,<br>a lus que tan sin licencia<br>por el riu “pasiandu”.</p><p>En nuviambri, venu “Becky”<br>ista vez a vesitanus,<br>con folas de hasta ochu metrus<br>ya tamian con fuartis viantus,<br>aú más dañu feixu, foi<br>n’el bar de lus xubilaus,<br>que lu dexou sin ventanas<br>nin puartas pa tar pesllau.<br>Ya en esu que llaman playa<br>llevantou parti del sualu,<br>n’outras arrastrou l’arena,<br>ventaja que lis llevamus<br>que ellus pa reponella<br>han gastar abondus cuartus<br>ya a nusoutrus vei bastanus<br>con dos tablas ya tres clavus.<br>Pur ciartu, falandu d’estu,<br>tan las muyaris pidiandu<br>pa entrar ya salir del agua<br>sin atascus nin trupiazus,<br>poner outras iscaleras<br>o colocar un semáfaru<br>que la que hay parezlis poucu<br>pa ‘l traficu qu’ hay en vranu.</p><p>Nagurárunsi tamián<br>n’el pasau mes de marzu,<br>pa guardar lus apareus<br>unus almacenis nuavus,<br>tan pegaus a lus qu’había<br>en’ a explanada del puartu<br>ya pa ponellus en marcha,<br>acercousi desde Uviadu<br>el qu’iba de Consejeru<br>del Mediu “Rural” llamau,<br>menus mal que nun ya enteru,<br>sinón taba ‘l liu armau,<br>pos sigún el dicionariu<br>del idioma castellanu<br>en’a sigunda aceción<br>pudiría dasi ’l casu<br>que por ser otoridá<br>li fixaran desacatu.</p><p>Tuviamus cilibraciones<br>por inriba ya por baxu,<br>la primeira co’l mundial<br>que cunsiguimus ganallu<br>ya comu a la silición<br>iban la Roja llamandu,<br>al nuavu campu fugol<br>tamián asina i punxarun,<br>asperemus que ‘l iquipu<br>sepa bian aprovechallu<br>ya en tercera división<br>si mantenga abondus añus.</p><p>El que si feixu famosu<br>acertandu lus risultaus,<br>en sin fallar en dengunu<br>foi el pulpu Paul llamau.<br>Hasta Sergiu anonceaba<br>n’un cartelón emprentau<br>vindiandu la lutiría,<br>qu’ iba tocar isti añu<br>porqui si punxara inriba,<br>nun pudimus comproballu<br>pos antis de sorteasi<br>el pulpu estirou el raxu.</p><p>La Fiasta de la Santina<br>vei en birlina subiandu,<br>p’acompañar a la Virgin<br>vian más xanti cada añu,<br>primeiru a la prusición<br>ya dispuás, pa tar cumiandu<br>las sardinas que de baldri<br>en sin parar van asandu.</p><p>Hubu farturas a esgalla<br>que d’ esu nunca ha faltanus,<br>la Cumisión de Festejus<br>ya la Peña Fuenti’l Cantu<br>n’el mes d’utubri en Ca Lupa<br>una bona urganizarun,<br>más de trisciantas prisonas<br>pa la ucasión si axuntarun.<br>En nuviambri las muyaris<br>de la mar, outra fixarun,<br>pa falar de las sous cousas<br>ya pa leer lus rilatus<br>del cuncursu que urganizan,<br>con esti, fai ya dos añus,<br>po’l qu’isquirbiu Mariani<br>la noraguana li damus.<br>Ya dispuás pa nun ser menus<br>lus jubilaus cilibrarun,<br>non una, sinon dos fiastas,<br>¡ya lu que tian tar folgaus!<br>primeiru lus de la mar<br>ya la sigunda, axuntaus<br>co lus de todu’l conceju.<br>Taba yo, Patrón, pensandu<br>que pa marchar d’iscursión<br>taban mijor iscuyandu<br>esus mesis del iviarnu,<br>qu’en Benidorm, tianin siampri<br>el calor asigurau,<br>unas vecis el del sol<br>ya outras vecis el humanu.</p><p>El Coru Mixtu golveu<br>traer la musica ‘l puablu<br>co’l certamin d’habaneras<br>que urganiza con aciartu.<br>Amás de la destinción<br>que na clausura entregarun,<br>a Cholo, muy miriciu<br>un homenaxi i fixarun,<br>¡de tantu que lu aplaudiarun<br>casi cai la ilesia abaxu!<br>Po lu demás, comu siampri<br>doci corus más el nuastru,<br>lus sábadus de nuviambri<br>a todus nus deleitarun.</p><p>El añu nuavu imprimou<br>co la ley antitabacu,<br>pos desdi’l gubiarnu, quiarin<br>que teamus todus más sanus,<br>el que quera ahora fumar<br>un pitu o un bon habanu,<br>tian que facellu na cai<br>omentandu asina el gastu,<br>por un llau la cajitilla<br>ya po’l outru pa’l catarru.</p><p>Nusoutrus pa dar exemplu<br>deporti tamus faciandu<br>ya’l día de San Silvestri<br>saliamus todus curriandu,<br>desde lus más piquiñinus<br>hasta lus más avezaus,<br>golveu ganar el mesmu<br>que ganóu l’ añu pasau,<br>pa m’idea el tinirariu<br>vamus tener que cambeallu<br>si non vei pensar algunu<br>que i lu tamus rigalandu.</p><p>Por tiarra firmi ista vez<br>lus Reis Magus viniarun,<br>que pa faer ixpirimentus<br>bastois el añu pasau,<br>asina que comu siampri<br>en’ as carrozas llegarun,<br>fixarun l’adoración,<br>a lus niñinus falarun<br>ya fuarunsi po las casas<br>a ripartir lus rigalus,<br>güi dicir que Baltasar<br>co lus discus nun dio a vastu<br>ya algún que outru DVD<br>tamián caeu n’el ripartu.</p><p>Anque todus lus que muarrin<br>pa tar cuntigu n’el cialu,<br>comu pixuatus mirecin<br>que is tengamus un ricuardu<br>ya piditi que al Tou llau<br>pasin el restu del tiampu,<br>quixara nombrati a dos<br>d’ entre lus que nus deixarun,<br>ya tamián iban lus dos<br>Josi Manuelis llamaus:<br>unu el cura de la Foz<br>Fiu Pridileutu ‘l puablu,<br>y’ anqui taba entre minerus<br>prisumía de pixuatu,<br>siampri que pudía, ¿guais?<br>iscapaba a vesitanus,<br>en’a misa San Pablín<br>de menus hemus ichalu.<br>El outru que nus dexóu<br>fuara alcaldi fai ya tiampu,<br>¡de la que nun si cobraba<br>por tar ostentandu’l cargu!<br>honrau ya trabayador<br>mirou po la mar ya’l campu,<br>con más voluntá que medius<br>p’alantri nus foi sacandu.<br>En ver de guardar silenciu<br>vamus dais un fuarti aplausu,<br>pa que lu podan güir<br>ya vean que lus ricordamus.</p><p>L’Antroyu n’esta ucasión<br>venu con algu ritrasu,<br>cilibrándusi en Cuideiru<br>el dia doci de marzu,<br>ya tampoucu acompañou<br>pa facer la fiasta, el tiampu,<br>po la tardi lus niñinus<br>co lus desfracis saliarun<br>ya dispuás de rivirtisi<br>un bon chocolati is diarun.<br>Po la nuachis lus mayoris<br>n’el cuncursu cumpitiarun<br>de individualis, en grupus<br>ya tamián apareaus,<br>comu iban bonus lus premius,<br>anque tuviara lluviandu,<br>bian pudia moyasi unu<br>por afuara ya por diantru.</p><p>L’Istitutu Social<br>de la Marina llamau,<br>nagurou estalacionis<br>tamián en el mes de marzu,<br>tan, au taba ‘l Ateneu,<br>guapas ya amplas quedarun,<br>lu que mi paez a mi<br>que nun vei a quedar tantu<br>ya lu que quiarin poner<br>ne’l ispaciu que llibrarun,<br>pos nun ya el mijor llugar<br>pa meter ahí a lus viayus,<br>nu i da el sol en todu’l día<br>nun hay pur u pasiallus<br>nin siquiara aparcamiantu<br>pa`l que venga vesitallus,<br>l’únicu que pa ‘l que quera<br>ricordar antigus tiampus,<br>pa baxar hasta Cuideiru<br>ya tar po’l puablu d’asuatu,<br>en ver de una furgoneta<br>que lus montin en un barcu<br>ya po’l riu La Mimosa<br>puadin baxar navegandu.</p><p>Lus Jubilaus de la Mar,<br>fuarun ¿güisti? lus premiaus<br>po lus antigus alunus<br>de lus Selgas, isti añu,<br>con el diploma de honor,<br>¡foi con gran miricimiantu!<br>pos urganizandu autus<br>abondu si tan destandu.<br>La fiasta risultou bian<br>con lletura de trabayus,<br>co la intrega de diplomas<br>que lis dan a lus más viayus,<br>con una bona cumida<br>ya pa cabar con tiatru.</p><p>Dispuás en Semana Santa<br>nun acompañou el tiampu,<br>ya esu que si cilibrou<br>co’l mes d’abril avanzau,<br>hubu algunas prusicionis<br>que po’l agua nun saliarun,<br>comu pasou co’l Calvariu<br>que hubu que facellu diantru,<br>de esti autu, San Pidrín,<br>quiria yo falati algu,<br>dibiriamus mirar<br>pa facellu más tempranu,<br>al cabar la Hora Santa<br>pudiamus cilibrallu,<br>que las custumis, tamián<br>con el tiampu van cambeandu,<br>mal podemus ricoer<br>si primeiru nun sembramus.</p><p>Pa muastra abasta un botón,<br>¿alcuardasti cuandu antañu<br>la Fiasta del Pescador<br>en nuviambri cilibrábamus<br>ya tábamus en’ a Plaza<br>muartus de friu temblandu?<br>pos ya ves cuandu si fai<br>agora, en Sábadu Santu,<br>na más acabar las Venias<br>co’l Siñor risucitau,<br>la Cumisión urganiza<br>n’una carpa en mualli nuavu<br>una fiasta que fai fumu,<br>vian xanti de todus llaus<br>si lluavi tan avillugu<br>ya ‘l horariu ya adecuau.<br>Iligiarun esi día<br>a las que guay tan reinandu,<br>Marta, Sira ya Laura<br>la noraguana vus damus,<br>que a la mocedá pixuata<br>tais muy bian riprisintandu.</p><p>Nun ves tamián San José<br>que de magar de lus añus,<br>de la puarta de la ilesia<br>nunca salia pa’l puablu<br>pos pur fin en prusición<br>saliu el día ’l sou santu,<br>el probi, pa mi paicer<br>iba comu algu asustau,<br>sin embargu el rapacin<br>de alligría daba saltus.</p><p>Si ti cuntu Santu Hermosu<br>lu que de pa cá en un añu<br>venu pasandu po’l mundu<br>puadu dexati asorau:<br>por todu’l norti de Africa<br>nu apararun lus rivualus,<br>gualgas, manifestacionis<br>ya tamián abondus muartus,<br>pos algunus mandamasis<br>nun quiarin dexar el cargu,<br>miantras ellus vivin bian<br>de fami si morri ‘l puablu.<br>¡diguti yo que Mahoma<br>nun tuvu un día de descansu!<br>menus mal foi entre ellus<br>si non tocábanus algu.</p><p>Porqui a poucu que ti pongas<br>dánnuslas por todus llaus,<br>¿Visti que lus alemanis<br>son comu lus aldianus?<br>primeiru tiran la piadra<br>ya iscuandin dispuás la manu,<br>¡culpar al nuasu pipinu<br>de que lus taba matandu!<br>¡que mirin las sos salchichas<br>por si tianin bichus diantru!</p><p>Un tirramotu en Japón<br>feixu abondus istragus,<br>dispuás formousi un sunami<br>que todu cabó arrasandu,<br>llevándusi por delantri<br>casas, prisonas, poblaus<br>ya una central nuclear<br>que tuvu cuntaminandu.<br>Tamián hubu outru en Lorca<br>ya anqui pruduju algún dañu,<br>la fola nun lus garrou<br>porque son de tiarra adiantru.</p><p>Peru garrounus aquí<br>al ir la “Marea” subiandu,<br>ya sinon que i lu priguntin<br>a esus del Principau<br>que compraban suministrus<br>co lus precius elevaus,<br>de mesas, pizarras, sillas<br>ya materialis variaus,<br>¡siguramenti debeu<br>tar por esu mutivau!<br>comu era papiliría<br>lu que lis taban vindiandu,<br>por nun facer bian las cousas<br>cabarun empapelaus.</p><p>Cilibrárunsi ilicionis<br>n’ el fluriu mes de mayu,<br>ya paez po la risulta,<br>que un cambiu si ta pidiandu,<br>pos perdeu por mayuría<br>el partiu del gubiarnu,<br>n’Asturias pa nun ser menus<br>tamián tuviamus un vualcu,<br>o más bian un rivultiju<br>¡minuda la liou Cascus!<br>venu p’aquí de Madrí,<br>fundou un partidu nuavu,<br>desfeixu a lus del PP<br>ya foi quian cabou ganandu.<br>En Cuideiru ganou Kiku,<br>vei siguir tiniandu’l mandu,<br>peru non el de la tele,<br>sinon el del Yuntamiantu,<br>asina que vou piditi<br>que li ichis una manu,<br>pos bona falta i fairá<br>pa sacar alantri al puablu.</p><p>Lu que fai tiampu San Pedru<br>que mi vengu priguntandu,<br>¿porqué a las ilicionis<br>cumicius las tan llamandu?<br>nun será primonitoriu<br>po lus que caban rucandu,<br>nun ya d’extrañar que tea<br>la mocedá protestandu,<br>pos entre la currucion,<br>la crisis que hay ya’l paru,<br>nun ven futuru a la vista<br>nin munchu menus trabayu,<br>ya si el gubiarnu nun tian<br>sulución a cortu plazu,<br>sin acritu vou dicillu:<br>Zapateru a tus zapatus.</p><p>Lu mesmu que hay que dicili<br>a esi osu llamau Furacu,<br>que outra vez ya ya van dos<br>golveu ser un frescasu,<br>siguru que a cuanta d’estu<br>esa pilícula rodarun,<br>pos gullarun a las osas<br>que si taban priguntandu:<br>“¿pa que sirvi un osu? Paca,<br>pa nada Tola, ya un trastu”<br>asina que pa Rivilla<br>ya i lu puadin ir unviandu,<br>que al perder las ilicionis<br>tián qu’entretenesi en algu.</p><p>En fugol siguimos bian,<br>el Cudillero aguantandu,<br>el Uviadu sin movesi<br>ya’l Sporting risistiandu,<br>el Madri ganou la copa<br>peru botoula po’l sualu,<br>el Barcelona la liga<br>con todu miricimiantu<br>ya dispuás ganou la champion<br>con autoridá ya xuau<br>ya porquei, porquei, porquei,<br>ta Mouriñu priguntandu,<br>lu mesmu priguntui yo<br>¿porqué ichastis a Valdanu?.</p><p>Vou ir cabandu San Pedru,<br>que la orquesta ta asperandu<br>co lus músicus na Plaza,<br>pa imprimar un bon cunciartu<br>ya you quiaru ir güillus<br>miantras toy tomandu ’n vasu.<br>Nun sei si ti disti cuanta<br>que fui más lentu isti añu,<br>foi que la vilucidá<br>ristringiula el gubiarnu<br>ya nun mi quisi apurar<br>pa nun vemi asi multau,<br>siguru que hay radaris<br>por Cuideiru colocaus,<br>Tú has mirar que nun ti llegui<br>una papeleta ‘l cialu,<br>pos igual n’a prusición<br>na baxada si lanzarun<br>ya con estas cousas, guais,<br>tianis qu’andar con cuidiau,<br>si nun pagas, hay dinuncia,<br>dispuás llévanti al xuzgau,<br>más tardi tas n’us pidióricus<br>ya ya tianis liu armau,<br>anque a estas cousas, n’el puablu<br>ya tamus acustumbraus.</p><p>La Cumisión, Santu Hermosu,<br>traballou en sin descansu,<br>pa urganizati unas fiastas<br>comu siampri, de restallu,<br>peru pa m’idea ¿guais?<br>siguin cumitiandu ‘n fallu,<br>pos nunca vian a Cuideiru<br>ningún artista afamau,<br>las orquestas son bian bonas,<br>peru faltais esu …. ganchu,<br>pudía facesi outra cousa<br>gastandu lus mesmus cuartus.<br>El pograma ya variau<br>ya tamián abondu amplu,<br>con múxica en sin parar<br>desdi bastanti tempranu<br>co las Gaitas, las Fanfarrias<br>ya co las bandas tocandu,<br>dispuás, vianin las orquestas<br>que nus fairan tar bellandu<br>hasta cuasi amanecer,<br>¡nun vei risistir el cuarpu!<br>Menus mal que pa las almas<br>en misa haberá descansu,<br>poderemus refrescar<br>co’l agua la Fonti ‘l Cantu,<br>cuandu faigan lus bautizus<br>de lus festerus pixuatus<br>ya guay por todu lu altu<br>iremus a ver lus fuaus,<br>Tú tianislus al revés<br>tianis que mirar p’abaxu.<br>Gulviarun lus de l’Armada<br>outra vez a vesitanus,<br>con dos goletas, que tan<br>amarradas en el puartu<br>ya en todas las prusicionis<br>van a sacar a lus santus<br>¡asina que nun ti queixis<br>por falta acumpañamiantu!</p><p>Nun nus deixis, San Pidrín,<br>sin Ti tamus al devalu,<br>danus la Tú pruteición,<br>pos Tú sos el nuastru amparu<br>pa protexenus del mal<br>ya hasta la Gloria llevanus,<br>has facer que las costeras<br>omentin todus lus añus<br>ya sácanus de la crisis<br>que bian lu nisicitamus,<br>amás, tianis que ser tú,<br>fainus falta un bon melagru,<br>pos pa m’ idea nun son<br>quian a ellu lus humanus.</p><p>Agora vou co lus vivas<br>qu’estu al final vei llegandu,<br>ya si ti gustou, al iti,<br>prucura faellu bellandu.<br>¡Viva San Pedru binditu<br>que ya’l patrón d’ esti puablu!<br>¡Viva’l sigundu d’abordu,<br>el bon apostul San Pablu!<br>Ya’l terceru, San Pablin,<br>¡que ya ‘l grumeti del barcu!<br>¡Vivan lus Santus ya Santas<br>que tan guay acompañandu!<br>¡Ya vivan tamián el restu,<br>que tan n’el cialu aceñandu!<br>¡Vivan las otoridadis,<br>que tan subias al palcu!<br>¡Ya vivan las de la ilesia,<br>que tan todus aquí embaxu!<br>¡Vivan las tilivisionis<br>que nus tan ritrasmitiandu!<br>lus arradius, lus pidióricus,<br>interné ya lus teléfanus,<br>¡Vivan lus que tan cunmigu<br>aquí subius al barcu!<br>¡Vivan lus que n’esta plaza<br>tan el sirmón iscuchandu!<br>¡Ya vivan lus que tan llonxi<br>que tamián lus ricordamus!<br>¡Agora ayudaimi todus,<br>que nu nus falti risuallu<br>pa gritar xuntus la copla<br>que más uni a lus pixuatus!</p><p>¡MIENTRAS CUDILLERO VIVA<br>Y DURI LA FUENTI’L CANTU,<br>VA SAN PEDRU A LA RIBERA<br>CON TODUS LUS DEMÁS SANTUS!</p><p>¡Amura vela! ¡Isa vela!<br>¡Fuego a babor! ¡Fuego a estribor!<br>¡¡¡Viva Pedro!!!</p></article></main><footer class=footer><div class=copyright>© L'Amuravela 2020</div></footer></body></html>