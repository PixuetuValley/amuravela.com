<!doctype html><html lang=en><head><meta charset=utf-8><meta name=robots content="noindex"><meta name=viewport content="width=device-width,minimum-scale=1,initial-scale=1"><title>L'Amuravela 1999</title><meta name=description content><link rel=canonical href=https://asur.dev/amuravela.com/en/amuravelas/lamuravela-1999/><link rel=sitemap href=https://asur.dev/amuravela.com/sitemap.xml type=application/xml><meta property="og:title" content="L'Amuravela 1999"><meta property="og:url" content="https://asur.dev/amuravela.com/en/amuravelas/lamuravela-1999/"><meta property="og:description" content><meta property="og:image" content="https://asur.dev/amuravela.com/logo.png"><meta property="og:type" content="article"><meta property="og:site_name" content><meta name=twitter:card content="summary_large_image"><meta name=twitter:title content="L'Amuravela 1999"><meta name=twitter:url content="https://asur.dev/amuravela.com/en/amuravelas/lamuravela-1999/"><meta name=twitter:description content><meta name=twitter:image content="https://asur.dev/amuravela.com/logo.png"><meta name=twitter:site content><meta name=theme-color content="#333"><link rel=manifest href=https://asur.dev/amuravela.com/manifest.json><link rel=icon type=image/png sizes=32x32 href=https://asur.dev/amuravela.com/icons/favicon-32x32.png><link rel=icon type=image/png sizes=16x16 href=https://asur.dev/amuravela.com/icons/favicon-16x16.png><link rel=apple-touch-icon sizes=180x180 href=https://asur.dev/amuravela.com/icons/apple-touch-icon.png><link rel=preconnect href=https://fonts.gstatic.com><link href="https://fonts.googleapis.com/css2?family=Dancing+Script:wght@700&family=Playfair+Display:ital,wght@0,400;0,700;1,400;1,700&display=swap" rel=stylesheet><style>body{font-family:playfair display,serif;text-align:center;font-size:1.25rem}h1,h2,h3{font-family:dancing script,cursive;font-size:5rem}img{max-width:100%}</style></head><body><amp-analytics type=gtag data-credentials=include><script type=application/json>{"vars":{"gtag_id":"","config":{"":{"groups":"default"}}},"triggers":null}</script></amp-analytics><script type=application/ld+json>{"@context":"http://schema.org","@type":"BreadcrumbList","itemListElement":[{"@type":"ListItem","position":1,"item":{"@id":"https:\/\/asur.dev\/amuravela.com\/","name":"Home"}},{"@type":"ListItem","position":2,"item":{"@id":"https:\/\/asur.dev\/amuravela.com\/en\/","name":"En"}},{"@type":"ListItem","position":3,"item":{"@id":"https:\/\/asur.dev\/amuravela.com\/en\/amuravelas\/","name":"Amuravelas"}},{"@type":"ListItem","position":4,"item":{"@id":"https:\/\/asur.dev\/amuravela.com\/en\/amuravelas\/lamuravela-1999\/","name":"Lamuravela 1999"}}]}</script><script type=application/ld+json>{"@context":"http://schema.org","@type":"BlogPosting","image":"https:\/\/asur.dev\/amuravela.com\/","url":"https:\/\/asur.dev\/amuravela.com\/en\/amuravelas\/lamuravela-1999\/","headline":"L\u0027Amuravela 1999","alternativeHeadline":"L\u0027Amuravela 1999","dateCreated":"2019-12-12T23:59:59","datePublished":"2019-12-12T23:59:59","dateModified":"2019-12-12T23:59:59","inLanguage":"en","isFamilyFriendly":"true","copyrightYear":"2019","copyrightHolder":"","accountablePerson":{"@type":"Person","name":"","url":""},"author":{"@type":"Person","name":"","url":"https:\/\/asur.dev\/amuravela.com\/","image":"https:\/\/asur.dev\/amuravela.com\/","description":""},"creator":{"@type":"Person","name":"","url":"https:\/\/asur.dev\/amuravela.com\/","image":"https:\/\/asur.dev\/amuravela.com\/","description":""},"publisher":{"@type":"Organization","name":"Asur Bernardo","url":"https:\/\/asur.dev\/amuravela.com\/","logo":{"@type":"ImageObject","url":"\/logo-amp-article.png","width":"600","height":"60"}},"mainEntityOfPage":"https:\/\/asur.dev\/amuravela.com\/en\/amuravelas\/lamuravela-1999\/","keywords":"null","genre":"null","articleSection":"Every Amuravela since 95"}</script><a href=https://asur.dev/amuravela.com/en/>Volver</a><main class=main><article class=content><h1 id=lamuravela-1999>L&rsquo;Amuravela 1999</h1><p>En el nombri de Jesús<br>y la Virgen Soberana,<br>vou ichar L&rsquo;Amuravela<br>comu San Pedru asperaba.</p><p>Aquí nus tiánis, Patrón,<br>outra vez a lus pixuatus,<br>qu&rsquo;apenas nus dimus cuanta<br>ya pasóunus outru añu.<br>Nun faira falta diciti<br>pa que tamus en el puartu,<br>que Tú, sos abondu llistu<br>y&rsquo;amás con mandu n&rsquo;el Cialu.<br>Ya pa nun arrodear más:<br>¡filicidadis ti damus!<br>que las tianis miricias<br>amás de que ya&rsquo;l tou santu,<br>po lu muchu Santu Hermosu<br>que Tú ti vianis destandu,<br>desdi tiampus terremotus<br>prutigiandu al nuastru puablu.<br>Vou filicitar tamián<br>al compañeru San Pablu,<br>pos, siguru alguna vez<br>tamián nus ichó una manu.<br>Ya por si escasu, tampoucu<br>a San Pablín ulvidamus,<br>qu&rsquo;anque nun tea nus altaris<br>aquí ya muy apreciau,<br>pos ciarranus lus festejus&mldr;<br>(si nu hay días amestaus).<br>Peru Tú, Santu Patrón,<br>(nun tá de más ricordallu)<br>sos de todus el primeiru<br>ya siampri el más venerau,<br>pos, dicidiárunlu asina<br>lus nuastrus antepasaus,<br>porque fusti mariñeiru,<br>antis que Papa nombrau.</p><p>Ahora, vou a imprimar<br>comu siampri co&rsquo;l rilatu,<br>asperu nun arranati,<br>pos paemi, ya abondu llargu,<br>peru&mldr; pongumi a isquibrir<br>ya cuandu imprimu nu aparu,<br>-en estu Patrón Binditu,<br>bian qu&rsquo;anotu la tou manu-<br>asina que miantras Tú<br>la salú mi sigas dandu,<br>has de tenemi aquí inriba<br>pa cuntati desde&rsquo;l barcu,<br>todu lu que nus socedi<br>en el mundu ya n&rsquo;el puablu.</p><p>La pesca comu bian sabis<br>vei día a día iscasiandu,<br>peru, nusoutrus ¿güisti?<br>unda vamus risistiandu.<br>Nun seremus lus primeirus,<br>del Cántabru comu antañu<br>peru lus mijoris, piansu,<br>siguru siguimus siandu,<br>¡po lu menus en el &ldquo;pinchu&rdquo;!<br>que pa esu lu enventamus,<br>¡ya si non fuamus nusoutrus,<br>foi algunu bian cercanu!<br>Asina, que mira ver<br>si nus ichas una manu,<br>pa que nus den cuantu antis,<br>porqui ya muy nesezariu,<br>esa dunuminación d&rsquo;urigin<br>que tantu nisicitamus,<br>pa ponei a las mirluzas<br>una siñal en el rabu.<br>¿Nu i la diarun a lus vinus<br>de la Ribera del Duaru?<br>¿Ya nun ya más emportanti<br>la Ribera d&rsquo;esti puablu?<br>que viu pasar por ella<br>carrus de mirluza a ciantus,<br>ya amás, tamián ya&rsquo;l sitiu<br>desdi dondi ti falamus.</p><p>Rispitivi a las costeras<br>que tuviamus esti añu,<br>foi bona la de bunitu,<br>nun tenemus que queixanus,<br>sin embargu la mirluza<br>más bian tuvu iscasiandu,<br>rigular la de palangri<br>ya la del pinchu, fallandu,<br>tamián entróu la caballa,<br>anque&rsquo;l preciu, iba baxu,<br>con todu estu ya la angula,<br>fuamus del añu saliandu.</p><p>Estu, vei comu ti dixi<br>de lu pior impiorandu,<br>nun solu aqui en Cuideiru,<br>que tamián por outrus llaus<br>tianin sos más ya sos menus:<br>Por baxu tan lus moracus<br>ya esi paru biuloxicu,<br>que asina vian tar llamau,<br>¡nun sei quian lu viu lóxicu!<br>yo nun lu tengu aclarau,<br>nusoutrus vamus pa casa<br>ya ellus siguin co&rsquo;l pescau.<br>Por outru llau Gibraltar,<br>que paez si llevantarun<br>algu de patas d&rsquo;atrás,<br>ya hasta pidiarun rifuarzus<br>a Engalaterra, pa ichar<br>afuara lus nuastrus barcus.<br>Peru pa m&rsquo;idea ¿guais?<br>salíuis el tiru cambeau,<br>que Matutis, co lus monus<br>dexóulus diantru pechaus.</p><p>Vou ahora a rilatati<br>un par d&rsquo;acunticimiantus,<br>de esus que son emportantis<br>ya que dan prestancia&rsquo;l puablu:<br>L&rsquo;Amuravela de Oru<br>n&rsquo;el mes d&rsquo;Utubri entregarun,<br>esta vez aristocrática<br>ya amás, por duplicau:<br>un Marqués iba d&rsquo;aqui,<br>muy quiriu ya apriciau:<br>José Antoniu &ldquo;el del cabli&rdquo;,<br>l&rsquo;outru, iba allegau,<br>pa &ldquo;algunus&rdquo;, más emportanti:<br>Prisidenti&rsquo;l Principau,<br>Amigos de Cudillero,<br>tuviarun muy acertaus.</p><p>Outru galardón de oru<br>(ya esti foi el otavu)<br>la Cofradía&rsquo;l Curadillu<br>en diciambri cuncidiarun,<br>celebrousi en Ca Mariñu<br>ya un iquipu, el premiau,<br>de Oceanografía Biulóxica<br>paemi que ya llamáu,<br>que didicansi a istudiar<br>todu lu que ya más nuastru,<br>que son: la mar ya lus peixis.<br>y&rsquo;amás quiarin istalanus,<br>un llaboratoriu d&rsquo;esus,<br>pa siguir invistigandu.<br>¡Mira ver si lus ayudas<br>pa que atotin prontu cuartus!</p><p>Con tantu oru, Patrón,<br>que vinimus ripartiandu,<br>nun ti istrañi qu&rsquo;en pidioricu<br>salga un paisanu diciandu<br>que un riu por Faeu<br>baxa d&rsquo;oru ribusandu&mldr;<br>comu n&rsquo;el Oesti ¿guais?<br>van a tar lus aldianus.</p><p>Llegarun las navidadis<br>ya hubu múxica po&rsquo;l puablu<br>pos punxárun altas-vocis<br>con vellancicus sonandu,<br>ya&rsquo;l Coru Mixtu, tamián<br>golvéu dar un bon cunciartu.<br>¿Lu que sí ichei en falta,<br>foi na Plaza el nacimiantu?<br>ya había un &ldquo;arbulín&rdquo;<br>embotau diantru d&rsquo;un tiastu.<br>¡Siguru que lu fixarun<br>pa deixar aparcamiantu!.<br>Ya siguiandu la custumi<br>que imprimóu fai algún tiampu<br>Isulinu en Nuachibuana,<br>con champán si pego&rsquo;l bañu,<br>¡vei cabar siandu más tipicu<br>qu&rsquo;el baili del Pirlindangu!<br>El que nun lu pasóu bian,<br>foi San José isti añu,<br>pos en Belgica ¿güisti?<br>hubu un finomenu istrañu,<br>que al paecer de lus belenis<br>iba disapariciandu.<br>(a poucas el Neñu Dios,<br>caba n&rsquo;un hurfilinatu)<br>Peru menus mal, que prontu<br>discubriusi&rsquo;l cotarru:<br>Pos eran las fiministas<br>que lus taban arrobandu,<br>lu que nun m&rsquo;ixplicu yo&mldr;<br>¿qu&rsquo;iban a facer co&rsquo;l Santu?<br>con la cantidá de homis<br>que andan pur hi cilibatus.</p><p>La Cabalgata de Reis,<br>con abondu llucimiantu,<br>lus tres Magus en carrozas<br>ya tamián el nacimiantu,<br>canticus del Coru Mixtu,<br>ya muchu acumpañamiantu,<br>¡hasta fuaus d&rsquo;artificiu<br>en el mualli si quemarun!<br>Viandu estas cousas, lus Reis,<br>tan contentus si punxárun<br>que nun quedóu un niñin<br>en sin ricibir rigalu.</p><p>Lus otrus Reis, Patrón<br>cunvirtiarunsi en gualus,<br>pur ciartu, un neñu bian guapu,<br>llámasi, Filipi Xuan<br>Froilan de Todus lus Santus,<br>punxánun-i tantus nombris<br>que cabóusi&rsquo;l calandariu,<br>¿al de la Infanta Cristina,<br>nun van poder bautizallu?.</p><p>En freberu, el carnaval<br>venu por todu lu altu,<br>mazcaras ya mazcaritas<br>¡mi alma! que nun faltarun,<br>hubu desfracis a esgaya:<br>niñinus, mozus ya viayus<br>ya tamian iba una cabra<br>rodiada de gitanus,<br>peru dispuás n&rsquo;el cuncursu<br>tres bonas &ldquo;misis&rdquo; ganarun,<br>dos&mldr; paicianmi &ldquo;pravianas&rdquo;,<br>la outra, guiñabami&rsquo;l &ldquo;guayu&rdquo;<br>ya pa ir facianduis ritratus,<br>lus paparachis, al llau.</p><p>La Semana Santa, bona,<br>pos acompañou el tiampu,<br>¡viniarun tantus touristas<br>que nun si cabía&rsquo;n puablu!<br>asina n&rsquo;as prusicionis<br>hubu abondu llucimiantu<br>ya de xanti comu borra,<br>iba un xintíu disiartu,<br>imprimandu comu siampri<br>por el Dumingu de Ramus,<br>el miárculis, co las Lárimas,<br>que ahí tocati ir llorandu<br>ya&rsquo;l día siguianti, xuavis,<br>a mí tocami&rsquo;l Calvariu,<br>¿Que i pasó al Padri Virxiliu<br>el día de Xuavis Santu?<br>que al acabar de comer<br>paez quedóu apigazandu,<br>ya llegóu a lus uficius<br>cuandu taban imprimaus,<br>¡ya nun sabi que facer<br>pa salir aqui nombrau!<br>Quedóunus un poucu cortu<br>el viarnis el Santu Intiarru<br>ya al llegar a la plaza,<br>hubu algu de discunciartu,<br>pos el Santu Dios ¿güisti?<br>cantóusi n&rsquo;a Ilesia diantru.<br>Lu que llamóu l&rsquo;atención<br>ya dexóunus buquiabiartus,<br>foi un rapaz de Lluarca,<br>co la corneta tocandu.<br>Nun mi quiaru ulvidar<br>de las Venias, sin un fallu.<br>A Mafre ya a lus cofradis,<br>la noraguana is damus,<br>pos pa faer todu estu<br>abondu si tan destandu.<br>Siguru que diantru poucu<br>vamus tener Desenclavu<br>ya pa completallu todu,<br>nu ha de faltar el Encuantru.</p><p>La carretera del Pitu<br>sigui tuvía con rimiandus,<br>ya pa mi idea, San Pedru,<br>igual que tábamus, tamus,<br>a pesar de que&rsquo;l Alcaldi<br>ponxu empeñu en arreglayu.<br>A ver si sirvi de algu,<br>qu&rsquo;haiga cambiu de gubiarnu<br>y&rsquo;amás de suluciunar estu,<br>fan una playa pa&rsquo;l puablu<br>¡que nun piansin que mi ulvidu<br>de algu tan nesezariu!<br>Sacrificamus el Oliu<br>pa faer el puartu nuavu,<br>peru esu nun quiar dicir<br>que renunciamus al bañu.<br>Siría bastanti tristi,<br>qu&rsquo;antis la tuviara Uviadu,<br>¡nun ti tou falandu en baldri,<br>que intentus ya lus fixárun!</p><p>Paez que lu del pidiatra,<br>pur fin ya lu cuncidiarun,<br>ya pa&rsquo;l Estitutu Selgas<br>un modulu nuavu i diarun,<br>pa que aprendan lus alunus<br>a conservar el pescau.<br>Pa cunsiguir estu ¿guais?<br>hasta una gualga fiximus,<br>peru&mldr;nun era de fami,<br>¡por esu piardi cuidau!<br>que pa protestar con fuarza<br>mijor co&rsquo;l buchi cargau.</p><p>Tamián teu que diciti,<br>que muy guapu ya muy amplu,<br>tá quedandu el cementeriu;<br>¡hasta con aparcamiantu,<br>pa poder dexar lus cochis<br>cuandu hay enterramiantus!<br>Lus de la Cumunidá,<br>gulviarun tar acertaus;<br>ya nun mi quiaru ulvidar<br>de lus que diarun lus praus.</p><p>El vinticincu d&rsquo;Abril<br>ya antis el vinticuatru,<br>en na isplanada que hay<br>al final del puartu nuavu,<br>fixárunsi unas xornadas<br>de manchegus ya asturianus,<br>pa prumucionar prudutus<br>ya sirvir d&rsquo;hermanamiantu,<br>acudíu mucha xanti,<br>pixuatus, ya d&rsquo;outrus llaus,<br>ya comu todu iba gratis,<br>tirabansi al asaltu,<br>yo el vinu, ni lu aprovei,<br>de quesu, tocoumi algu,<br>peru húbulu ¿güisti?<br>qu&rsquo;arramplóu pa todu&rsquo;l añu.<br>Divulvimus la vesita<br>dispuás en el mes de mayu,<br>peru, pa m&rsquo;idea ¿guais?<br>nun tomamus comu diamus,<br>que lus que fuarun, paemi,<br>muy contentus nun gulviarun.</p><p>Ya tamián el deciseis<br>de esi mesmu mes de mayu,<br>a Don José Luis el mélicu,<br>un homenaxi fixámus<br>pos abondu s&rsquo;ismuliu,<br>atindiandu a lus pixuatus,<br>llegoi la jubilación<br>ya po lu tantu el descansu,<br>ahora, has dai bona salú<br>pa que poda disfrutallu.<br>ya&rsquo;l que vian de sostitutu,<br>la bianvinida li damus.</p><p>Gracias, San Pedru Binditu,<br>por vigilar desde&rsquo;l cialu,<br>pa que de sustus, nun pasin,<br>las disgracias en el puablu.<br>Dos encendius d&rsquo;emportancia<br>en esti añu tuviamus:<br>unu el deciseis d&rsquo;otubri,<br>l&rsquo;outru en diciambri a mediaus,<br>ya en lus dos, paezmi a mi,<br>que si notóu la tóu manu,<br>pos a nenguna presona,<br>socedeui nengun dañu.<br>Ya tampoucu a la parea<br>que si iba pasiandu<br>aquí po&rsquo;l mualli del esti<br>el dia primeiru del añu,<br>que una fola traicionera,<br>meteuis el miadu en cuarpu,<br>¡ya que dean gracias a Dios<br>que tan ahí pa cuntallu!</p><p>Siguimus, Santu Patrón,<br>al igual qu&rsquo;el outru añu,<br>co las dichosas pastiallas<br>que paez que fan milagrus:<br>La Viagra, ya la conocis,<br>¡de uidas, ya lu sabemus!<br>Peru tamián ahora hay outras<br>que fan que ti salga el pelu,<br>¡estas ha viniti bian!<br>pos Tú, San Pedru, ¡sos calvu!<br>asina, que has de aforrar,<br>el sombreru de tres picus<br>que ti regalóu San Xuan,<br>contra&rsquo;l picor del musquitu.<br>¡Peru San Pidrín del alma!<br>aquí nun caba&rsquo;l enventu,<br>pos tamián saliarun outras,<br>que son pa&rsquo;l delgazamiantu,<br>estas, más bian pa muyaris,<br>las outras, solu pa machus.<br>¿Nun ti paez que ya muchu<br>pa beber d&rsquo;un solu tragu?<br>¿Imaginasti Cuideiru<br>en sin gordas ya en sin calvus?.</p><p>Por outru llau, esti mundu<br>sigui igual de disquiciau,<br>co las guerras, las guirrillas,<br>lus sicuatrus ya atentaus,<br>cuandu si caba un cunflitu<br>ya tianin outru imprimau,<br>que lus mandamás del mundu<br>tan lus dos muy priucupaus<br>por sulucionar lu d&rsquo;ellus<br>ya deixallu arreglau:<br>unu lu de la Liwiski<br>que lu dexóu disicau,<br>ya&rsquo;l rusu co lu del codu<br>que lu tian siampri impinau,<br>ya cuandu ta de risaca<br>dicin qu&rsquo;anda catarrau.<br>Pitus, guavus, Coca-Cola,<br>todu tá contaminau.<br>La guerra de Yuguslavia<br>con misilis disviaus,<br>co la Pirutenia Pablu<br>habían tar más acertaus.<br>Ya dispuás, tan las catastrufis<br>pruducidas po lus viantus,<br>comu esi huracan Mitch<br>que causo abondus muartus<br>ya muchus milis de probis,<br>qu&rsquo;en sin techu si quedarun,<br>has de mirar, compañeru,<br>si faeis algu desde&rsquo;l Cialu<br>ya podeis enderechar<br>lu que lus homis torcemus.</p><p>Vou falati de las modas,<br>que nun lu faigu fai tiampu,<br>anque pa icir la verdá<br>muy poucus cambius tuviamus,<br>igual en&rsquo;a vistimenta<br>Tú nun tas nin desfasau,<br>llevasi la minifalda,<br>lus umbligus, destapaus<br>ya tamián las trasparencias<br>con todu bian vintilau,<br>-llevandulu todu al airi,<br>han garrar un risfriau-<br>lus zapatus con taconis,<br>peru&mldr;bian suplementaus,<br>ya lus cuarpus, delgadinus,<br>¡anuresicus llamaus!,<br>pa m&rsquo;idea que lus mudistus<br>n&rsquo;estu tan intivocaus,<br>más que disfilis de moda,<br>fan disfilis d&rsquo;esfamiaus.</p><p>De lu que tran las rivistas<br>nun sei si cuntati algu,<br>pos a vecis dati nouxu<br>el garrallas en&rsquo;a manu:<br>Tuvu a puntu disvurciasi<br>la Ruciitu Carrascu,<br>peru dispuás de falar<br>tan agustitu quedarun,<br>¡ya enventaran outra hestoria<br>cuandu nisicitin cuartus!<br>Ya&rsquo;l Condi Lequiu, Patrón,<br>yo hasta cerrei lus guayus,<br>nun ves, qu&rsquo;ahora nu escondi,<br>pos todu lu va insiñandu,<br>¡mala centella lu parta,<br>el dañu que ta faciandu!<br>qu&rsquo;andan todas las muyaris<br>buscándui tres pías al gatu.<br>¡Vou a deixar estus temas,<br>qu&rsquo;han acusami d&rsquo;escandalu!</p><p>Asina que vou falati<br>de las fiastas d&rsquo;esti añu:<br>Lus autus que hay en&rsquo;a Ilesia<br>Tú mismu lus tarás viandu,<br>guay foi la misa en tú honor,<br>mañana la de San Pablu,<br>que yá la Sacramental,<br>al Santisimu, sacamus<br>dispuás en&rsquo;a prusición,<br>con alzombrau por el sualu;<br>el día de San Pablín,<br>el uficiu po lus muartus<br>ya prusición po la mar<br>si nus lu pirmiti&rsquo;l tiampu.<br>Las orquestas son bian bonas<br>comu siampri aqui lu fuarun,<br>haylas de Madrí, Navarra,<br>Valladulid ya Asturianus,<br>sin ulvidar lus gallegus<br>ya la Guararey, cubanus.<br>Tiatru pa lus niñinus<br>con el grupu Tragaluz,<br>¡comu nus la tragui toda<br>vei tar el &ldquo;Topu&rdquo; enfadau!<br>Asina que comu ves,<br>la fulixa nu ha faltanus<br>ya lus fuaus d&rsquo;artificiu,<br>tamián hasn ser de restrallu.</p><p>Vamus tirminar, Patrón,<br>que foi el sermón bian llargu,<br>y&rsquo;anque Tú tes muy a gustu<br>el xintiu tá cansandu,<br>que tantu tiampu de pía<br>nun lu aguanta ningún cuarpu.<br>Po lu tantu, vou piditi<br>la prutición pa esti puablu,<br>pa que siampri tea allegri,<br>ya ti siga festejandu.<br>Danus la to bindición<br>que bian la nisicitamus,<br>¡ya qu&rsquo;el próximu añu sea,<br>mijor qu&rsquo;esti que pasamus!</p><p>Vou imprimar co lus vivas,<br>pa ir tirminandu el rilatu:<br>¡Viva San Pedru Gloriosu<br>ya viva tamián San Pablu!<br>¡ya outru viva igual de grandi,<br>pa&rsquo;l que vei en tercer puastu!<br>¡Un viva pa&rsquo;l Xacobeu,<br>ya outru viva pa Santiagu!<br>¡ya que viva&rsquo;l San José<br>del diacinuavi de marzu!<br>¡Viva Santanina Hermosa,<br>que aquí nunca la ulvidamus!<br>ya pa que nadí nus falti,<br>¡que vivan todus lus Santus!<br>lus que van a la Rivera<br>ya lus de la Ilesia diantru.<br>¡Viva&rsquo;l Siñor Arzubispu,<br>ya que viva&rsquo;l Padri Santu!<br>¡Que vivan las xerarquias<br>de mar, de tiarra ya viantu!<br>¡Viva&rsquo;l nuavu Prisidenti<br>que mandi n&rsquo;el Principau!<br>¡ya tamian damus un viva,<br>pa todus lus deputaus!<br>¡Que viva&rsquo;l Siñor Alcaldi<br>con el nuavu Yuntamiantu!<br>ya que piansin muy en seriu,<br>poner pa estus cuatru añus,<br>por incima lus partius,<br>lus interesis del puablu.<br>¡Que viva Avanti Cuideiru!<br>pos tantu si tan destandu,<br>que son la primera banda<br>con una nipona diantru.<br>¡Vivan lus del Coru Mixtu,<br>ya Ruciu, que ta&rsquo;l mandu!<br>¡Vivan todus lus presentis,<br>ya lus nuastrus mijicanus!<br>¡Que vivan lus dos xigantis<br>que vamus a prendeis fuau!<br>¡Ya viva la nuastra copla<br>que habeis güilla n&rsquo;el Cialu,<br>pos piansu gritar más fuarti<br>que lu fixi l&rsquo;outru añu!</p><p>¡MIENTRAS CUDILLERO VIVA<br>Y DURI LA FUENTI&rsquo;L CANTU,<br>VA SAN PEDRO A LA RIBERA,<br>CON TODOS LOS DEMAS SANTOS!</p><p>¡Amura vela!¡Isa vela!<br>¡Fuego a babor!¡Fuego a estribor!<br>¡¡¡Viva Pedro!!!</p></article></main><footer class=footer><div class=footer__copyright>© L'Amuravela 2020</div></footer></body></html>