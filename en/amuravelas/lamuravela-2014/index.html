<!doctype html><html lang=en>
<head><meta charset=utf-8>
<meta name=robots content="noindex">
<meta name=viewport content="width=device-width,minimum-scale=1,initial-scale=1">
<title>L'Amuravela 2014</title>
<meta name=description content>
<link rel=canonical href=https://amuravela.com/en/amuravelas/lamuravela-2014/>
<link rel=sitemap href=https://amuravela.com/sitemap.xml type=application/xml>
<script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','')</script><link rel="preconnect dns-prefetch" href=https://www.googletagmanager.com>
<link rel="preconnect dns-prefetch" href=https://www.google-analytics.com>
<link rel="preconnect dns-prefetch" href=https://fonts.gstatic.com>
<meta property="og:title" content="L'Amuravela 2014">
<meta property="og:url" content="https://amuravela.com/en/amuravelas/lamuravela-2014/">
<meta property="og:description" content>
<meta property="og:image" content="https://amuravela.com/logo.png">
<meta property="og:type" content="article">
<meta property="og:site_name" content><meta name=twitter:card content="summary_large_image">
<meta name=twitter:title content="L'Amuravela 2014">
<meta name=twitter:url content="https://amuravela.com/en/amuravelas/lamuravela-2014/">
<meta name=twitter:description content>
<meta name=twitter:image content="https://amuravela.com/logo.png">
<meta name=twitter:site content><meta name=theme-color content="#333">
<link rel=manifest href=https://amuravela.com/manifest.json>
<link rel=icon type=image/png sizes=32x32 href=https://amuravela.com/icons/favicon-32x32.png>
<link rel=icon type=image/png sizes=16x16 href=https://amuravela.com/icons/favicon-16x16.png>
<link rel=apple-touch-icon sizes=180x180 href=https://amuravela.com/icons/apple-touch-icon.png><link href="https://fonts.googleapis.com/css2?family=Dancing+Script:wght@700&family=Playfair+Display:ital,wght@0,400;0,700;1,400;1,700&display=swap" rel=stylesheet><script async src="https://www.googletagmanager.com/gtag/js?id="></script>
<style>*{box-sizing:border-box}body{color:#37301e;font-family:serif;margin:0;padding:0;font-size:1.25rem;min-height:100vh}h1,h2,h3,h4,h5{font-family:dancing script,cursive}h1{font-size:8rem}h2{font-size:4rem}p{line-height:150%}blockquote{font-style:italic}img{max-width:100%}a{font-size:1.5rem;color:#37301e;border-bottom:1px solid #37301e;transition:border-bottom-color .25s ease-out;text-decoration:none}a span.arrow-right,a span.arrow-left{box-sizing:border-box;display:inline-block;-webkit-user-select:none;user-select:none;transition:transform .5s ease-in-out}a:visited{color:#37301e}a:hover{border-bottom-color:transparent}a:hover span.arrow-right{transform:translateX(.3em)}a:hover span.arrow-left{transform:translateX(-.3em)}header{min-height:5vh;font-size:1.5rem;display:flex;margin:0;padding:1rem;justify-content:space-between;align-items:center}header .breadcrumbs{align-items:center}header .language-selector{align-items:center}header .language-selector>*{margin-right:1rem}footer{font-size:1.25rem;display:flex;margin:0;padding:1rem;justify-content:flex-end;align-items:center}footer .copyright{align-items:center}main article{width:100%;display:flex;flex-direction:row;justify-content:center;padding:3rem}main article .summary{top:100px;position:sticky;text-align:center;align-items:center;max-width:50%;min-width:25%;max-height:720px;margin-right:8rem}main article .summary h1{font-size:6rem}main article .summary .author,main article .summary .reciter{font-size:1.25rem}main article .summary .author a,main article .summary .reciter a{font-size:1.25rem}main article .content{flex-direction:column;text-align:center;font-size:1.5rem;max-width:50%;min-width:25%}main article .content p{width:100%}@media only screen and (max-width:800px){body{font-size:1rem}h1{font-size:4rem}h2{font-size:2.5rem}a{font-size:1.25rem}header{font-size:1.25rem;flex-direction:column-reverse}.breadcrumbs{padding:1rem}main article{flex-direction:column;justify-content:start;align-items:center;padding:1rem}main article .summary{top:0;position:relative;max-width:100%;margin-right:0}main article .summary h1{font-size:3rem}main article .summary .author,main article .summary .reciter{font-size:1.1rem}main article .summary .author a,main article .summary .reciter a{font-size:1.1rem}main article .content{max-width:100%;font-size:1.25rem}}</style>
</head>
<body><script type=application/ld+json>{"@context":"http://schema.org","@type":"BlogPosting","image":"https:\/\/amuravela.com","url":"https:\/\/amuravela.com\/en\/amuravelas\/lamuravela-2014\/","headline":"L\u0027Amuravela 2014","alternativeHeadline":"L\u0027Amuravela 2014","dateCreated":"2019-12-12T23:59:59","datePublished":"2019-12-12T23:59:59","dateModified":"2019-12-12T23:59:59","inLanguage":"en","isFamilyFriendly":"true","copyrightYear":"2019","copyrightHolder":"Cesáreo Marqués Valle","accountablePerson":{"@type":"Person","name":"Cesáreo Marqués Valle","url":"authors\/cesario-marques-valle"},"author":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle","image":"https:\/\/amuravela.com","description":""},"creator":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle","image":"https:\/\/amuravela.com","description":""},"publisher":{"@type":"Organization","name":"Asur Bernardo","url":"https:\/\/amuravela.com","logo":{"@type":"ImageObject","url":"\/logo-amp-article.png","width":"600","height":"60"}},"mainEntityOfPage":"https:\/\/amuravela.com\/en\/amuravelas\/lamuravela-2014\/","keywords":"null","genre":"null","articleSection":"Every Amuravela"}</script><header>
<div class=breadcrumbs>
<a href=https://amuravela.com/en/>Home</a>
/
<a href=https://amuravela.com/en/amuravelas/>Every Amuravela</a>
/
<a href=https://amuravela.com/en/amuravelas/lamuravela-2014/>L'Amuravela 2014</a>
</div>
<div class=language-selector>
<a href=https://amuravela.com/es>Español</a>
<strong>English</strong>
</div></header>
<main class=main>
<article>
<div class=summary>
<h1 class=title>L'Amuravela 2014</h1>
<small><time>December 12, 2019</time></small>
<p>
<span class=author>
Written by <br>
<a href=https://amuravela.com/en/authors/cesario-marques-valle>
Cesáreo Marqués Valle <span class=arrow-right>&#8594;</span>
</a>
</span>
</p>
<p>
<span class=reciter>
Recited by <br>
<a href=https://amuravela.com/en/>
Cesáreo Marqués Valle <span class=arrow-right>&#8594;</span>
</a>
</span>
</p>
</div>
<div class=content>
<p>En el nombri de Jesús<br>
y la Virgin Soberana<br>
vou ichar l&rsquo;Amuravela<br>
comu San Pedru asperaba.</p>
<p>Aquí golvemus a tar,<br>
dispuás de lu que pasamus…<br>
nun nus dan más las pinurias<br>
nin lu poucu que ganamus,<br>
pos lu emportanti sos Tú<br>
Apostul ya Patrón Santu,<br>
¡guay ya’l día de San Pedru!<br>
-esu ya el t’onomásticu-<br>
ya comu facemus siampri<br>
tenemus que cilibrallu,<br>
asina que aquí nus tianis<br>
anque sea co lu puastu,<br>
que si el añu nun foi bonu<br>
nun habera d’emportanus,<br>
hemus bellar ya blincar<br>
pa dai alligría ‘l cuarpu.<br>
Filicitu guay tamián<br>
anque ya mañana el santu,<br>
al que pridicou cuntigu,<br>
rifiarumi a San Pablu,<br>
Apostul de lus Xintilis<br>
aquí tamián venerau,<br>
ya mitiu comu toy<br>
desde qu’imprimei, en gastus,<br>
a San Pablín tamián hemus<br>
desde aquí filicitallu,<br>
pos cerranus lus festejus<br>
ya ricordamus lus muartus.</p>
<p>Comu ves, hay novedadis,<br>
ya nun toy solu n’el barcu,<br>
teu nuavu apuntador<br>
ucupandu ’l sitiu Juacu,<br>
que desdi ’l cialu ha siguir<br>
ichandunus una manu,<br>
amás in ista ucasión<br>
ha facellu con rifuarzu,<br>
pos tianis tamián cuntigu<br>
al mi antecesor n’el puastu,<br>
tou falandu de Totó<br>
que nus dexou ‘l pasau añu,<br>
ricitou L’Amuravela<br>
con maistría ya intusiasmu,<br>
ya isquirbiula tamián<br>
hasta que garrei yo el cargu,<br>
asina que vou pidibus<br>
porqui lu mirez el casu,<br>
comu siampri el lu güiu<br>
miantras tuvu ricitando,<br>
¡que risuani la Ribera<br>
danduli un fuarti aplausu!</p>
<p>Dispuás de lus homenaxis<br>
ya lus saludus variaus,<br>
vei siandu hora Patrón<br>
que cumianci co’l rilatu,<br>
falanduti de la mar<br>
pos ya el sostentu nuastru.<br>
¡Vaya iviarnu!, San Pidrín,<br>
el últimu que pasamus,<br>
que de magar lus ñacius<br>
dicían que nunca viarun,<br>
las vagas de mar vinían<br>
casi a diariu a vesitanus,<br>
ya si una fola era grandi<br>
la de detrás superando,<br>
a la vista tan, miou Santu,<br>
lus destrozus que fixárun,<br>
¿si quías? puadis asomati<br>
a la entrada ’l puartu nuavu,<br>
dondi esu que llaman playa<br>
ya que nus val pa bañanus,<br>
mediu mualli nus llevou<br>
dexandunus al devalu,<br>
lu pior agora vei ser<br>
cuandu imprimin a arregallu,<br>
porqui nun ya solu esu<br>
que ya tian un pirsupuastu,<br>
asperemus que nun tenga<br>
sobricostis apegaus,<br>
(pa esu ya abasta El Musel),<br>
tamián ta el camín del Faru,<br>
las barandiallas turcidas,<br>
del mualli L’Oesti unus arcus,<br>
sin cuntar las nundacionis<br>
que fixarun por el puablu,<br>
sin embargu ‘l mualli l’Esti<br>
ahí sigui aguantandu,<br>
lu que tá bian fechu, vesi<br>
risisti a todus lus tiampus.</p>
<p>De la pesca, pouca cousa<br>
diferenti al pasau añu,<br>
siguimus co la caballa<br>
comu siampri aliaus,<br>
yá por culpa de lus cupus<br>
que tan bian lus ripartiarun&mldr;<br>
nun piansis que ya mintira<br>
priguntai sino a lus vascus,<br>
que lis toca del pastel<br>
llevar siampri el mayor cachu,<br>
pa nusoutrus las miasguinas<br>
solamenti nus deixarun,<br>
asina que nun t’ixtrañi<br>
fuaramus manifestanus<br>
delantri del Parlamentu<br>
ya po las cais d’Uviadu,<br>
peru… nun sirviu de nada<br>
comu tabamus quedamus,<br>
nun pudimus ir más días<br>
nin garrar más kilogramus,<br>
ya inriba más vigilaus<br>
que lus que vendin “caballu”.</p>
<p>Asina que la mirluza<br>
foi la que golveu salvanus,<br>
que pa esu la del pinchu<br>
ya famosa por el puablu,<br>
pa &lsquo;l que la compri pur hi<br>
que li miri bian el rabu,<br>
nun vaya ser que li den<br>
en ver de la liabri… el gatu.<br>
Ramunín el de la Bella<br>
con el pulpu, nun d’abastu,<br>
yo encargueilu fai seis mesis<br>
ya unda nun vi ni un raxu,<br>
¡paez la siguridá social<br>
con tanta cola asperandu!<br>
Co l’angula ya’l porcebi<br>
algu tamian completamus,<br>
que todu, Patrón, ya poucu<br>
al tar lus precius tan baxus.</p>
<p>Lu pior son lus que dicin<br>
que el pescau risulta caru,<br>
esu ya que nun pensarun<br>
en lus nofragius ya muartus,<br>
que esti añu, Santu Hermosu,<br>
¡vaya racha que llevamus!<br>
nu emporta nun sean d’aquí<br>
peru son del nuastru ramu,<br>
asina que has de mirar<br>
pa ichanus siampri una manu,<br>
¡si ves que un patrón si duarmi,<br>
dai vocis pa espavorallu!<br>
ya sinon quita las piadras<br>
pa que nun choquin lus barcus.</p>
<p>Vou falati d’outras cousas<br>
que tamián nus sucidiarun,<br>
pos teu que poneti al día<br>
de lu que pasou po’l puablu,<br>
anque d’algunus fandangus<br>
val más nun tar enterau.<br>
Imprimarei por diciti&mldr;.<br>
ya que tas mirandu al palcu<br>
que si buscas al Alcaldi<br>
que taba el añu pasau,<br>
nin t’isfuarcis San Pidrín<br>
nun vas ser quian a topallu,<br>
ahora manda una muyar<br>
buanu&mldr;. ta ostentandu el cargu,<br>
ya se qu’estu nun lu intiandis&mldr;<br>
nu hay tilivisión n’el cialu<br>
ya esu del mandu a distancia<br>
siguru ti suana raru,<br>
amás nun ya Alcaldesa<br>
pos riturciarunlu tantu,<br>
que tenemus gisturia<br>
en de ver de Yuntamiantu,<br>
ya pa m’idea pa ellus<br>
muy bian lu tan gistionandu,<br>
el primer acuardu foi<br>
el colocasi lus sualdus,<br>
siguru que pa outras cousas<br>
dirannus nun tianin cuartus.</p>
<p>Peru nin con estu, ¿guais?<br>
ta’l puablu pacificau,<br>
unda siguin las dinuncias<br>
en unu ya outru juzgau,<br>
el que aqui daba la paz<br>
juzgandu a vivus ya muartus,<br>
prisintou la dimisión<br>
ya hay que buscar candidatu,<br>
asperemus que al que pongan<br>
sepa faellu con aciartu,<br>
prucuri ser imparcial<br>
ya icuanimi al mesmu tiampu.</p>
<p>Menus mal qu’en Navidá<br>
hubu alligría po’l puablu,<br>
lus rapacis ya rapazas<br>
lus vellancicus cantarun,<br>
co las gueitas, con curdionis<br>
ya estrumentus variaus,<br>
hasta fuaus artificialis<br>
pa dispidisi botarun,<br>
güi dicir que a Bernabé<br>
foi al que más li gustarun,<br>
llevantousi de la cama<br>
ya todu pa contemplallus.</p>
<p>Al Belen que taba diantru<br>
de la Ilesia colocau,<br>
nun li faltaba detalli,<br>
vesi que bian si destou<br>
Manuel Alfredu, isti añu,<br>
había tronus ya rillustris,<br>
iba ‘l agua en muvimiantu<br>
ya tan prontu era de día<br>
comu taba anuchiciandu,<br>
asina que al Neñu Dios<br>
nu habia quian adurmilallu.</p>
<p>En tres carrozas muy guapas<br>
ya abondu acumpañamiantu,<br>
el dia cincu d’eneru<br>
lus Reis llegarun al puablu,<br>
bian pensei que nun pudían<br>
ripartinus lus rigalus,<br>
pos punxarunsi a falar<br>
co lus niñinus pixuatus,<br>
que nun quedou ni unu solu<br>
sin ser nomau po lus Magus,<br>
si Melchor falaba muchu,<br>
Gaspar iba superandu,<br>
cuandu i tocou a Baltasar,<br>
el probi ya taba blancu.<br>
Anqui a dicir la verdá<br>
abondu bian si portarun,<br>
has de priguntai a Jaimi<br>
po lus patus que i truxarun,<br>
outrus que tinia anantis<br>
ya que i disapariciarun,<br>
dili a Manolu Escobar<br>
que ta cuntigu n’el cialu,<br>
miri ver si lus atopa<br>
de la que busca el sou carru,<br>
que imprimi po la Rundialla<br>
si antis nun lus cumiarun.</p>
<p>Tamián tuviarun muy guapas<br>
las habaneras isti añu,<br>
comu agora son menus días<br>
quedanus con gana el cuarpu,<br>
pos son tan bonus lus corus<br>
ya fainlu tan bian cantandu<br>
que de lus bancus la Ilesia<br>
llevantasi da trabayu,<br>
asina que mira ver<br>
si puadin atotar cuartus,<br>
pa que podan allargar<br>
comu siampri a cuatru sábadus.</p>
<p>Lus de la Iscuala de Música,<br>
paemi que con aciartu<br>
con lus corus del Conceju<br>
un cunciartu urganizarun<br>
el pasau siati de juniu,<br>
¡menus mal que si fai algu<br>
trabayandu todus xuntus!<br>
si pa outras cousas fixáramus<br>
asina d’esta manera,<br>
tindríamus desdi fai tiampu<br>
el premiu a puablu exemplar<br>
que da el Principi en Uviadu,<br>
a esti pasu, nin Leonor<br>
nus lu vei a cabar dandu.</p>
<p>El antroyu un añu más<br>
con desfracis cilibramus,<br>
n’el sou día lus niñinus<br>
ya lus mayoris de sábadu,<br>
anque había premius abondus<br>
poucu trabayó el jurau,<br>
pos nun si animou la xanti<br>
o taba poucu anonceau,<br>
asina que pa outra vez<br>
que urganicin con más tiampu<br>
si quiarin tener negociu<br>
algunus baris del puablu.</p>
<p>Mira comu en las Comadris<br>
lus ristoranis llenarun,<br>
esi juavis San Pidrín<br>
nu habia una muyar en puablu,<br>
fuarunsi todas de cena<br>
o al menus esu dixarun,<br>
yo bian pudia diciti<br>
las cousas que mi cuntarun<br>
peru temu que dispuás<br>
nun podas entrar en Cialu,<br>
ya yo al baxami del boti<br>
nun ponga lus pías en sualu,<br>
asina&mldr; que ti lu cuntin<br>
Maria Esther, Churi ya Charu,<br>
o Lupe la de Moledo<br>
que tamián taba ‘n el aju,<br>
talmenti paricía que alguin<br>
pa isi las taba llamandu,<br>
porqui “boy, boy, ya boy”<br>
to’l día taban diciandu.</p>
<p>Aparti d’estu tamián<br>
hubu más cousas en marzu,<br>
a Don José el día nuavi<br>
un homenaxi i fixamus<br>
pos facía cincuanta añus<br>
que de cura lu ordenarun,<br>
hubu misas ya banquetis<br>
ya tamián tuvu rigalus,<br>
piansu que bian miricius<br>
que abondu si ta destandu,<br>
atiandi un ciantu parroquias,<br>
ya trabaya en sin descansu,<br>
asperu que l’Arzubispu<br>
muy aficionau a cambius<br>
nun li dea nengún destinu<br>
ya nus lu dexi n’el puablu.</p>
<p>Semana Santa caeu<br>
n’el mes d’abril isti añu,<br>
imprimandu comu siampri<br>
con el Dumingu de Ramus,<br>
anque ‘l tiampu taba friu<br>
ya inclusu tuvu lluviandu,<br>
todas menus las Venias,<br>
las prusicionis saliarun,<br>
la que fai tiampu nun sal<br>
el día Miárculis Santu<br>
ya Patrón, la de las Lárimas,<br>
las malas lenguas dixarun,<br>
qu’era qu’iba poca xanti<br>
al Llorón acompañandu,<br>
peru pa m’idea ¿guais?<br>
lu que lu ta mutivandu<br>
ya que nun queremus veti<br>
andar po la cai llorandu<br>
ya menus reconocer<br>
que Tú negasti al Maestru,<br>
¡Pa que veas la divución<br>
que ti tianin lus pixuatus!<br>
que por nun veti tan tristi<br>
prifiarin dexati diantru.<br>
El Calvariu comu siampri<br>
en la nuachi ‘l Xuavis Santu,<br>
con sermón del Padri Mingu<br>
fiximus el Desenclavu<br>
ya cabamus esi viarnis<br>
saliandu co’l Santu Intiarru.<br>
Las Venias comu ti dixi<br>
hubu que facellas diantru,<br>
pos de sicultri un diluviu<br>
dexóusi caer el sábadu.<br>
Tamián esi mesmu día,<br>
en el mualli cilibramus<br>
la Fiasta del Pescador,<br>
peru allí nu nus mollamus<br>
pos punxarun una carpa<br>
pa tar agustu bellandu.</p>
<p>Gustariami diciti<br>
que ya vamus mijorandu<br>
peru miou probi, impusibili,<br>
pior que tábamus, tamus,<br>
discubrinsi cada día<br>
de currucionis, más casus,<br>
ya robandu en sin parar<br>
no a una, sino a dos manus,<br>
nun sei quian vei parar estu<br>
nin comu sulucionallu,<br>
porqui bian sabin tapansi<br>
pa que priscriba co&rsquo;l tiampu,<br>
comu fan ellus las leis<br>
ya si apañan pa arreglallu.</p>
<p>Yo nun digu que la Infanta<br>
hubiera mitiu manu,<br>
peru de ahí, ¿a nu enterasi<br>
de lu que taba faciandu?<br>
esu que esta ya la lista&mldr;<br>
¡ya bian lu ta dimostrandu!<br>
si fuara un probi, siguru<br>
que ya la taba pagandu,<br>
además estus son todus<br>
prisuntus ya imputaus,<br>
unda nun vi a nengunu<br>
en dos mesis condenau,<br>
¿nun ves Barcenas? ahí sigui&mldr;<br>
anque esti te empapelau,<br>
nun vei a salir el juiciu<br>
hasta tar todu tapau.<br>
Co lus eris andalucis<br>
vei a pasar outru tantu,<br>
pos tan mitius po&rsquo;l mediu<br>
puliticus d&rsquo;altu rangu,<br>
si falu de preferentis,<br>
al qu&rsquo; enventou el cotarru<br>
sacarunlu de la carcil,<br>
esu que ta dimostrau<br>
estafou a mucha xanti,<br>
sí mi plizcan nun lu siantu&mldr;<br>
¡ahora tan juzgandu al juez<br>
qu’ invistigaba esi casu!.</p>
<p>Dicin que a riu rivualtu<br>
el pescador sal ganandu,<br>
ya debi de ser por esu<br>
que Artur Mas ta reclamandu,<br>
el que Cataluña poda<br>
cumbirtisi en un estau,<br>
yo piansu qu’esti poblema<br>
vei quedar sulucionau,<br>
en cuantu lis dean más perras<br>
ya gualvin a tar callaus.<br>
Habiamus de pidir<br>
pa Cuideiru outru tantu,<br>
ellus falan catalán<br>
ya nusoutrus el pixuatu,<br>
si dicin tianin fronteras,<br>
aqui hubu siampri filatu,<br>
si ellus bellan la Sardana,<br>
nusoutrus el Pirlindangu<br>
ya si aquellu foi un condau<br>
aqui hay marquesis a ciantus,<br>
dexami nun dar ideas….<br>
pos sinón igual l’armamus.</p>
<p>Tinía tamián que cuntati<br>
que nus siguin ricortandu,<br>
peru non lus sualdus solu<br>
qu&rsquo;esus ya tan po lus sualus,<br>
tratasi de lus derechus<br>
que tantu costo lograllus,<br>
del estau de bienestar<br>
ya poucu nus vei quedandu,<br>
las prestacionis socialis<br>
paez van disapariciandu,<br>
ya tamián hay menus xanti<br>
que poda cobrar el paru,<br>
asina que nus t&rsquo;ixtrañi<br>
lu que fixara Xuan Carlus,<br>
ponei sualdu a la muyar<br>
ya a la nuara &lsquo;l mesmu tiampu,<br>
por sí viniaran mal dadas<br>
ya quedaran sin trabayu,<br>
dispuás, dispidiusi él<br>
de la Corona, adicandu,<br>
güi que lus elefantis,<br>
unda lu tan festejandu,<br>
ya comu ‘l que nun quiar la cousa<br>
pasouli pa’l fiu el muartu,<br>
asina que a Don Filipi<br>
nun sei si filicitallu,<br>
pos co la que ta caendu<br>
vei tener poucu descansu.</p>
<p>Hasta &lsquo;l aerupuartu ¿guais?<br>
li quiarin cortar un cachu<br>
de la pista atirrizaji,<br>
igual lis paez ya llargu<br>
o risulta una desculpa<br>
pa ir lus avionis quitandu,<br>
si po lu menus co&rsquo;l AVI<br>
fuaran avanzandu algu&mldr;<br>
peru hasta en estu Patrón,<br>
con fallus nus alcontramus,<br>
pos entra agua en lus tunilis<br>
ya tianin que reparallus,<br>
istu quiar dicir, qu&rsquo;entos,<br>
golvemus tiner ritrasus.</p>
<p>Lus mesmus que tian tamián<br>
la risidencia de viayus,<br>
pos al paicer el proyeutu<br>
ya taba algu antiguau,<br>
lu que tian en realida<br>
que ta muy mal ubicau,<br>
yo ya lu dixi en su día<br>
peru nun fixarun casu,<br>
lu mesmu que con la playa<br>
tamián pasou outru tantu,<br>
asina qu&rsquo; agora&mldr; aguantanus<br>
pos inriba nun hay cuartus.</p>
<p>Anque tou pensandu yo<br>
que una manera sacallus,<br>
ya plantandu unas indianas<br>
inriba de lus teaus,<br>
pos hailus Patrón Binditu<br>
que dati nouxu mirallus,<br>
pal tourismu nun ya bona<br>
la imagin que tamus dandu,<br>
pos hay casas que nun sei<br>
comu si tan aguantandu,<br>
ya comu nun faigan algu<br>
cai hasta ‘l anfiteatru.</p>
<p>Lus dos parquis infantilis<br>
güi van rimucicallus,<br>
pos lus culumpius paez<br>
que ya tan un poucu viayus,<br>
ya dicin van ampliar<br>
pa que tengan outrus xuaus,<br>
el balón-pía piquiñín<br>
ya tamián el balón-paxu<br>
que ir al pulidepurtivu<br>
costa algu de trabayu,<br>
anque agora pa las cuastas<br>
tian Quicu un enventu nuavu,<br>
ya bian bonu debi ser<br>
porqui i lu suvencionarun….<br>
llamasi la “burricleta”,<br>
yo bian pensei ver a un burru<br>
en bici pedaleandu,<br>
peru non, dispuás ya supi<br>
que era pa lus humanus,<br>
ya que lleva un muturín<br>
pa dar pedal sin isfuarzu,<br>
igual lus monicipalis<br>
la van a cabar usandu,<br>
pos nun fai falta carné<br>
pa guiar esus aparatus.</p>
<p>Outra vez hubu cumicius<br>
el vinticincu de Mayu,<br>
ya lus que ganaban siampri<br>
in ista ucasión pirdiarun,<br>
cuandu saliarun na tele<br>
Cañeti ya Valencianu<br>
¡mi Dios del alma!, San Pedru,<br>
dabati nouxu mirallus,<br>
pos talmenti en isi sitiu<br>
paicia lis saliara un granu.<br>
Pa outra vez, qu’ispabilin,<br>
¡ya que dexin d’engañanus!<br>
pos con el votu, podemus<br>
faer qu’outrus garrin el mandu.</p>
<p>De fugol… mijor nun falar<br>
a lu menus isti añu,<br>
el Sporting nun subiu,<br>
aú taba, quedo el Uviadu,<br>
ya la silición nun foi<br>
ni a lus otavus ni a cuartus,<br>
nu hay mal que por bian nun venga,<br>
asina aforramus cuartus.</p>
<p>Vou falati de las fiastas<br>
que anuachi diarun cumianzu,<br>
co la baxada del boti<br>
ya las floris que ti diarun,<br>
el pregón de Xosé Ambas<br>
danza prima, chupinazu,<br>
un bon vermú musical,<br>
ya ‘l cunciartu de Milenta<br>
Tres, que son cuatru.<br>
La Cumisión, San Pidrín,<br>
esmulasi trabayandu,<br>
pos pa facer el pograma<br>
tuviarun muy poucu tiampu,<br>
en el mes de eneru foi<br>
cuandu si ficiarun cargu,<br>
ya bian sabis d’outras vecis<br>
que ta todu abondu caru,<br>
asina que guay nu asperis<br>
ista nuachi po lus fuaus,<br>
yo bian lu siantu, Patrón,<br>
¡hubu que ricortar algu!<br>
amás en ista ucasión<br>
nun ya culpa del Gubiarnu,<br>
peru por si alguin si queixa,<br>
ya sabi…. ¡que nus dea cuartus!</p>
<p>Las orquestas, de primera<br>
comu siampri aqui lu fuarun,<br>
la Virsión Uriginal<br>
ya Duminó, acompañandu<br>
Assia ya Sonora Real,<br>
¡asturianas son las cuatru!<br>
Satelitis, Ismael<br>
ya Royal, primus hermanus.<br>
Vianin las gueitas d’Aller<br>
ya tamián tan las del puablu,<br>
las charangas cunucias:<br>
el Barullu ya ‘l Compangu,<br>
gualvi la Banda de Pravia<br>
comu lu facía antañu,<br>
la Tou misa foi cantada<br>
po’l Coru Mixtu pixuatu,<br>
ya’l Parroquial vei cantar<br>
la de San Pablín en puartu,<br>
siguida de prusición<br>
marinera, co lus barcus,<br>
pa faer la ofrenda floral<br>
ya ricordar a lus muartus,<br>
autuan lus Rabanitus<br>
con una obra tiatru,<br>
que comu siampri han faenus<br>
tiranus de risa al sualu,<br>
pa entretener lus niñinus<br>
todus lus días hay xuaus,<br>
asina que ya sabeis<br>
preparadibus lus gualus,<br>
ya ‘l que quera bautizasi<br>
que suba a la Fonti ‘l Cantu,<br>
llega allí de forasteru<br>
ya baxa siandu pixuatu,<br>
haberá tamián disfili<br>
folclóricu por el puablu,<br>
sin ulvidar a Felpeyu<br>
con el viulín de Lisardu<br>
ya comeremus el bollu<br>
que riparti El Pirlindangu,<br>
comu ves, Santu Patrón,<br>
nu hay tiampu p’aburrimiantu.</p>
<p>Asina que si mi das<br>
la venia, vou tirminandu,<br>
que paemi falei muchu<br>
ya teu que ir descansandu,<br>
qu’agora hay sisión vermu<br>
ya’l día unda ya llargu.<br>
¡Tú claru! nun tianis priasa<br>
¡comu tas ahí sentau!<br>
Has protegenus Patrón<br>
que paemi qu’esti añu<br>
o nun avicasti muchu<br>
o anduvisti dispistau,<br>
tamián pudiría ser<br>
que ti omentou el trabayu,<br>
pos siguru ti llegarun<br>
hasta las puartas del Cialu,<br>
entre outrus Adolfu Suárez<br>
ya dandu desde aquí un saltu<br>
tamián foi Yagu Lamela,<br>
amás de tous lus pixuatus<br>
que tenemus prifirencia,<br>
vou priguntati, pur ciartu,<br>
a Gonzalín el del Rosal<br>
dexaríasi el pasu francu,<br>
pos a güir l’Amuravela<br>
nun faltou un solu añu,<br>
ya nun ti falu de Santana<br>
porqui ahi si qu’era el amu,<br>
subir, subia muy bian<br>
pa baxar&mldr;iba rodandu,<br>
tampoucu teneras queixa<br>
del pescau que ti tan dandu,<br>
porqui Mari la de Metru<br>
piansu ti lu te iscuyandu.</p>
<p>¡Ayudanus Santu Hermosu<br>
que tan solu en ti isficiamus!<br>
llibranus de lus nofragius,<br>
de las maris ya lus viantus,<br>
ya fai que abundi la pesca<br>
o nus toqui el “cuponazu”<br>
que siampri toca a lus mesmus<br>
anque tengan menus barcus,<br>
piansu que si entra el pescau<br>
ya lus baris dan más cuartus,<br>
pa’l añu que vian siguru<br>
golvemus facer lus fuaus.</p>
<p>Agora vou co lus vivas<br>
pa que ti marchis bellandu,<br>
ya si ti goustou el sermón<br>
gualvis el proximu añu.<br>
Nun ti numinu pa&rsquo;l Tibu<br>
pa que nun ti den un bañu,<br>
pos comu lu fas con vinu<br>
risultasnus algu caru.<br>
¡Viva San Pedru Gloriosu<br>
Apostul ya Patrón nuasu!<br>
ya comu son compañerus<br>
¡Viva San Pablu de Tarsu!<br>
un viva pa San Pablín<br>
que ucupa el tercer puastu.<br>
Pa San Juaquín ya Santa Ana<br>
¡outru viva lis mandamus!<br>
ya juntu con ellus ¡viva<br>
San Antoniu el paduanu!<br>
¡Viva laVírgin del Carmen!<br>
ya ¡Viva la del Rosariu!<br>
¡Viva la de Covadonga<br>
que tamián la cilibramus!<br>
pa cabar prontu, ¡que vivan<br>
todus lus Santus del Cialu!<br>
¡Viva el cura, el sacristán<br>
ya’l Arzubispu d’Uviadu!<br>
¡Vivan lus dos nuavus Santus,<br>
Xuan Vintitrés ya Xuan Pablu!<br>
¡Vivan las otoridadis<br>
que sepan bian gobernanus!<br>
¡ya que vayan a la cárcil<br>
todus lus que metin manu!<br>
¡Vivan lus que tais aquí<br>
que ya ‘l puablu soberanu!<br>
¡ya viva la nuastra copla,<br>
que ripitimus cada añu<br>
p’ acabar l’amuravela,<br>
ya tamián cuandu danzamus!</p>
<p>¡MIENTRAS CUDILLERO VIVA<br>
Y DURI LA FUENTI’L CANTU,<br>
VA SAN PEDRU A LA RIBERA<br>
CON TODUS LUS DEMÁS SANTUS!</p>
<p>¡Amura vela! ¡Isa vela!<br>
¡Fuego a babor! ¡Fuego a estribor!<br>
¡¡¡Viva Pedro!!!</p>
</div>
</article>
</main>
<footer class=footer><div class=copyright>© L'Amuravela 2022</div></footer>
</body>
</html>