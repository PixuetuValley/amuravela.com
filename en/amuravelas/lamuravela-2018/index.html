<!doctype html><html lang=en>
<head><meta charset=utf-8>
<meta name=viewport content="width=device-width,minimum-scale=1,initial-scale=1">
<title>L'Amuravela 2018</title>
<meta name=description content>
<link rel=canonical href=https://amuravela.com/en/amuravelas/lamuravela-2018/>
<link rel=sitemap href=https://amuravela.com/sitemap.xml type=application/xml>
<script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','')</script><link rel="preconnect dns-prefetch" href=https://www.googletagmanager.com>
<link rel="preconnect dns-prefetch" href=https://www.google-analytics.com>
<link rel="preconnect dns-prefetch" href=https://fonts.gstatic.com>
<meta property="og:title" content="L'Amuravela 2018">
<meta property="og:url" content="https://amuravela.com/en/amuravelas/lamuravela-2018/">
<meta property="og:description" content>
<meta property="og:image" content="https://amuravela.com/logo.png">
<meta property="og:type" content="article">
<meta property="og:site_name" content><meta name=twitter:card content="summary_large_image">
<meta name=twitter:title content="L'Amuravela 2018">
<meta name=twitter:url content="https://amuravela.com/en/amuravelas/lamuravela-2018/">
<meta name=twitter:description content>
<meta name=twitter:image content="https://amuravela.com/logo.png">
<meta name=twitter:site content><meta name=theme-color content="#333">
<link rel=manifest href=https://amuravela.com/manifest.json>
<link rel=icon type=image/png sizes=32x32 href=https://amuravela.com/icons/favicon-32x32.png>
<link rel=icon type=image/png sizes=16x16 href=https://amuravela.com/icons/favicon-16x16.png>
<link rel=apple-touch-icon sizes=180x180 href=https://amuravela.com/icons/apple-touch-icon.png><link href="https://fonts.googleapis.com/css2?family=Dancing+Script:wght@700&family=Playfair+Display:ital,wght@0,400;0,700;1,400;1,700&display=swap" rel=stylesheet><script async src="https://www.googletagmanager.com/gtag/js?id="></script>
<style>*{box-sizing:border-box}body{color:#37301e;font-family:serif;margin:0;padding:0;font-size:1.25rem;min-height:100vh;text-rendering:optimizeLegibility}h1,h2,h3,h4,h5{font-family:dancing script,serif}h1{font-size:8rem}h2{font-size:4rem}p{line-height:150%}blockquote{font-style:italic}img{max-width:100%}a{font-size:1.5rem;color:#37301e;border-bottom:1px solid #37301e;transition:border-bottom-color .25s ease-out;text-decoration:none;cursor:pointer}a span.arrow-right,a span.arrow-left{box-sizing:border-box;display:inline-block;-webkit-user-select:none;user-select:none;transition:transform .5s ease-in-out}a:visited{color:#37301e}a:hover{border-bottom-color:transparent}a:hover span.arrow-right{transform:translateX(.3em)}a:hover span.arrow-left{transform:translateX(-.3em)}header{min-height:5vh;font-size:1.5rem;display:flex;margin:0;padding:1rem;justify-content:space-between;align-items:center}header .breadcrumbs{align-items:center}header .language-selector{align-items:center}header .language-selector>*{margin-right:1rem}footer{font-size:1.25rem;display:flex;margin:0;padding:1rem;justify-content:space-between;align-items:center}footer .copyright,footer .back-top{align-items:center}main article{width:100%;display:flex;flex-direction:row;justify-content:center;padding:3rem}main article .summary{top:100px;position:sticky;text-align:center;align-items:center;max-width:50%;min-width:25%;max-height:720px;margin-right:8rem}main article .summary h1{font-size:6rem}main article .summary .author,main article .summary .reciter{font-size:1.25rem}main article .summary .author a,main article .summary .reciter a{font-size:1.25rem}main article .content{flex-direction:column;text-align:center;font-size:1.5rem;max-width:50%;min-width:25%}main article .content p{width:100%}main article .content .list{list-style-type:none;margin:3rem 0 0;padding:0;border-bottom:1px #5c5c5c solid}main article .content .list li{width:100%;border-top:1px #5c5c5c solid;padding:1rem;text-align:left}main article .content .list li a{display:flex;justify-content:space-between;border-bottom:none}main article .content .list li a span{padding-left:2rem}main article .content .list li a:hover{color:#5c5c5c}@media only screen and (max-width:800px){body{font-size:1rem}h1{font-size:4rem}h2{font-size:2.5rem}a{font-size:1.25rem}header{font-size:1.25rem;flex-direction:column-reverse}.breadcrumbs{padding:1rem;text-align:center}main article{flex-direction:column;justify-content:start;align-items:center;padding:1rem}main article .summary{top:0;position:relative;max-width:100%;margin-right:0}main article .summary h1{font-size:3rem}main article .summary .author,main article .summary .reciter{font-size:1.1rem}main article .summary .author a,main article .summary .reciter a{font-size:1.1rem}main article .content{max-width:100%;font-size:1.25rem}}</style>
</head>
<body><script type=application/ld+json>{"@context":"http://schema.org","@type":"BlogPosting","image":"https:\/\/amuravela.com","url":"https:\/\/amuravela.com\/en\/amuravelas\/lamuravela-2018\/","headline":"L\u0027Amuravela 2018","alternativeHeadline":"L\u0027Amuravela 2018","dateCreated":"2019-12-12T23:59:59","datePublished":"2019-12-12T23:59:59","dateModified":"2019-12-12T23:59:59","inLanguage":"en","isFamilyFriendly":"true","copyrightYear":"2019","copyrightHolder":"Cesáreo Marqués Valle","accountablePerson":{"@type":"Person","name":"Cesáreo Marqués Valle","url":"\/authors\/cesario-marques-valle\/"},"author":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle\/","image":"https:\/\/amuravela.com","description":""},"creator":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle\/","image":"https:\/\/amuravela.com","description":""},"publisher":{"@type":"Organization","name":"Asur Bernardo","url":"https:\/\/amuravela.com","logo":{"@type":"ImageObject","url":"\/logo-article.png","width":"600","height":"60"}},"mainEntityOfPage":"https:\/\/amuravela.com\/en\/amuravelas\/lamuravela-2018\/","keywords":"null","genre":"null","articleSection":"Every Amuravela"}</script><header>
<div class=breadcrumbs>
<a href=https://amuravela.com/en/>Home</a>
/
<a href=https://amuravela.com/en/amuravelas/>Every Amuravela</a>
/
<a href=https://amuravela.com/en/amuravelas/lamuravela-2018/>L'Amuravela 2018</a>
</div>
<div class=language-selector>
<a href=https://amuravela.com/es>Español</a>
<strong>English</strong>
</div></header>
<main class=main>
<article>
<div class=summary>
<h1 class=title>L'Amuravela 2018</h1>
<small><time>December 12, 2019</time></small>
<p>
<span class=author>
Written by <br>
<a href=https://amuravela.com/en/authors/cesario-marques-valle/>
Cesáreo Marqués Valle <span class=arrow-right>&#8594;</span>
</a>
</span>
</p>
<p>
<span class=reciter>
Recited by <br>
<a href=https://amuravela.com/en/>
Cesáreo Marqués Valle <span class=arrow-right>&#8594;</span>
</a>
</span>
</p>
</div>
<div class=content>
<p>En el nombri de Jesús<br>
ya la Virgin Soberana,<br>
vou ichar L’Amuravela,<br>
comu San Pedru asperaba.</p>
<p>Bonus lus tengas Patrón<br>
aquí nus tianis de nuavu,<br>
sin apenas danus cuanta<br>
foisinus pasandu ‘l añu<br>
ya comu’l que nun quiar la cousa<br>
outra vez de fiasta tamus:<br>
las pixuatas, lus pixuatus,<br>
aldianas, aldianus,<br>
las caizas, lus caizus<br>
de la Telaya, el Telayu<br>
las de Poza, lus de Pozu<br>
asturianas, asturianus<br>
forasteras, forasterus…<br>
comu todu hay que nombrallu<br>
masculín ya fimininu,<br>
anqui sea istrupiandu<br>
de la llingua el dicionariu,<br>
ichasi, Patrón, más tiampu<br>
saludandu al respetabili,<br>
que esplayanduti diciandu<br>
lu que ya más emportanti,<br>
asina que vou deixallu,<br>
pos sinón paemi a mi<br>
que nun imprimu’l rilatu.</p>
<p>Lu primeiru, Almirati,<br>
filicitavus el Santu,<br>
a Ti comu Patrón nuasu<br>
iligíu por el puablu,<br>
¡mira lus añus que fai<br>
que ya eramus democráticus!<br>
a San Pablu, porqui siampri<br>
ti tuvu acompañandu,<br>
y’anqui aquí lu cilibremus<br>
con un día de ritrasu,<br>
nun tian menus emportancia<br>
nin ta faltu de boatu,<br>
tian misa sacramental<br>
ya prusición co lus Santus,<br>
pa San Pablín, siampri hay algu<br>
¡que pa esu lu enventamus!<br>
sirvi pa cierrar las fiastas<br>
ya danus pasu al descansu.<br>
Agora que ya tais todus<br>
co’l día filicitau<br>
vou imprimar a cuntati<br>
los socesus que tuviamus,<br>
desdi’l San Pedru pasau<br>
hasta esti n’el que tamus,<br>
pon la orea bian atenta<br>
que vas quedar asorau.</p>
<p>Comu siampri, vei ser la mar<br>
lu que primeiru tratamus,<br>
pos anqui agora iscasea,<br>
foi de magar de lus tiampus<br>
amás del santu ya seña,<br>
sostentu del nuastru puablu,<br>
danduli el nomi a Cuideiru<br>
ya tamián a lus pixuatus,<br>
pos el que tian el Conceyu<br>
ya Cudillero, miou Santu,<br>
que nun vengan lus del monti<br>
a ichar a lus cortesanus,<br>
con cambear solu lus nomis<br>
nun si ya más asturianu.</p>
<p>Asina que pa siguir,<br>
comu ti iba diciandu<br>
lus poucus que de la pesca<br>
hemus de siguir viviandu,<br>
más dificil cada día<br>
todu nus lu tan puniandu,<br>
entre vedas, normativas,<br>
cupus ya outrus fandangus,<br>
impidinus que pa casa<br>
podamus llevar más cuartus.<br>
La caballa, sigui igual<br>
¡mira que lu piliamus!<br>
nun hay manera nin modu<br>
que nus omentin el plazu,<br>
nin nus dexin garrar más<br>
de lu que ya istipularun<br>
esus derechus hestóricus<br>
que nus tan pirjudicandu,<br>
aquí paez que la hestoria<br>
ya de quianis la isquirbiarun<br>
qu’el que riparti con arti,<br>
dicin que caba llevandu<br>
pa él siampri la mijor parti,<br>
miantras outrus mindigamus,<br>
que po lu menus nus dean<br>
lu que lis vian asobrandu.<br>
El ripartu San Pidrín,<br>
dibirían actualizallu<br>
a las cercustancias nuavas<br>
non a lus tiampus pasaus,<br>
a ver si pa outras cousas<br>
hay que tar mudirnizaus<br>
ya en lus asuntus de pesca<br>
manda más lu antiguau.</p>
<p>Güí que pa la sardina,<br>
andan tamián istudiandu<br>
que nun si puada garrar<br>
ni una sola en todu ‘l añu,<br>
pos dicin que a esti pasu<br>
caba disapariciandu,<br>
si hubiaran tomau mididas<br>
cuandu unda taban a tiampu…<br>
peru era mijor poner<br>
lus guayus pa outru llau<br>
ya pirmitir que lus grandis<br>
arramblaran co’l pescau.<br>
El uriciu, nin golellu<br>
nus deixarun en to’l añu,<br>
istu fainlu por nusoutrus<br>
¡asina nun nus pinchamus!<br>
ni al garrallus, ni al cocellus,<br>
nin pa comellus n’el platu.</p>
<p>Lu pior Santu Patrón<br>
ya que lus pirjudicaus,<br>
siampri somus lus piqueñus,<br>
lus grandis tianin más barcus<br>
ya pa saltasi lus cupus<br>
fan qu’estus vayan rotandu,<br>
tandu asina sin parada<br>
trabayandu todu’l añu,<br>
nusoutus po lu contrariu<br>
al cabar tamus en paru,<br>
peru non el biolóxicu,<br>
qu’ esi nun lu rigularun.</p>
<p>Ricibimus la vesita<br>
de la Consejera ‘l ramu,<br>
mundu rural ya ricursus<br>
lus naturalis llamaus,<br>
vamus, que prencipalmenti<br>
d’estu si vian ucupandu:<br>
la pulilla en las indianas,<br>
las fabas ya lus manzanus,<br>
el llobu, lus jabalís,<br>
lus osus ya hasta lus páxarus,<br>
y’ anqui nus apoya en todu<br>
en poucu puadi ayudanus,<br>
pos las normas pa la pesca<br>
Uropa las vei ditandu,<br>
esu si, pa que aforremus<br>
na Cofradía nus gastus,<br>
dixunus que unus panelis<br>
solaris vei colocanus,<br>
pa m’idea en Hidrulética<br>
tan co’l ripiru nel cuarpu,<br>
¡hasta güi que a unus chinus<br>
i la quirian ir vindiandu!</p>
<p>El tiampu nun si portou<br>
comu dibía isti añu,<br>
viantus, folas, temporalis<br>
de toda la clas tuviamus,<br>
pasamus de nun sacar<br>
lus paraguas en iviarnu,<br>
quedandu en sin una gota<br>
de agua en lus pantanus,<br>
a dispuás llovenus tantu<br>
que cuasi nus afogamus.<br>
En frebeiru las nevadas<br>
aislarun al Principau,<br>
¡sin siquiara proclamalla,<br>
la independencia tuviamus!<br>
en Cuideiru caeu un tronu<br>
que dexóu sin lluz al puablu,<br>
¡pensamus qu’ el fín del mundu<br>
si nus taba apruximandu!</p>
<p>Dati cuanta qu’hasta el Coru<br>
que siampri faía en iviarnu<br>
el certamin d’habaneras,<br>
cambearunlu isti añu<br>
¡venu tan bonu nuviambri<br>
que lu pasarun pa mayu!</p>
<p>A las borrascas agora<br>
comu a prisonas nomarun,<br>
ya paez garrarun más fuarza<br>
que la que tinían antañu,<br>
desque imprimarun con Ana<br>
de siguidas las tuviamus,<br>
hasta que nus venu Hugu<br>
ya rompeu el mualli viayu,<br>
feixu un buracu tan grandi<br>
que de magar de lus tiampus,<br>
nunca viaramus tal cousa<br>
en la vida lus pixuatus.<br>
Amás in ista ucasión<br>
bian ceu lu ripararun,<br>
la verdá, tuviamus suarti<br>
que lu feixu el Prencipau,<br>
pos sinón paemi a mi<br>
que tábamus asperandu,<br>
ya quedou abondu bian<br>
de aparenti ya perguapu.</p>
<p>Pa que veas comu la pesca<br>
vei sin frenus cuasta abaxu,<br>
yá qu’el Faru de Cuideiru<br>
nun lu van poner más altu,<br>
van cunvirtillu en hotel<br>
pa’l que venga vesitanus,<br>
isti vei ser piquiñín<br>
ya lujosu al mesmu tiampu,<br>
asperemus nu haiga bluma<br>
cuandu is toqui tar durmiandu,<br>
comu is soni la sirena<br>
piansu nu han pegar el guayu.<br>
Siguramenti que agora<br>
el camín han riparallu,<br>
pos ya’l tourismo el que marca<br>
el rumbu que toma el puablu,<br>
dicíu d’outra manera:<br>
¡que nus tamus trasformandu!</p>
<p>Quiaru aquí filicitar<br>
a lus istablicimiantus,<br>
que por facellu muy bian,<br>
un distintivu lis diarun<br>
en calidá a lus distinus,<br>
pos desdi fai treci añus<br>
lu que ofrecin al tourista<br>
siampri lu van mijurandu.</p>
<p>Agora que ya imprimei<br>
vou siguir filicitandu,<br>
quixara facellu aquí<br>
po’l altu cargu que i diarun<br>
a una cudillerensi<br>
de Corollus, Patrón Santu,<br>
llámasi Rosa Menéndiz<br>
ya fai poucu la nomarun<br>
prisidenta del CSIC,<br>
istu vei de deslletraus<br>
que a invistigar la cencia<br>
tan el tiampu didicandu.</p>
<p>Tamián a María Heres,<br>
cantanti mezzosopranu,<br>
una neña d’Uviñana,<br>
qu’en Alicanti cantandu<br>
el primer premiu ganou<br>
con todu miricimiantu.<br>
A las dos ¡amás muyaris!<br>
¡la noraguana lis damus!<br>
igual que a lus Rabanitus,<br>
pos diaz añus ya cuampliarun,<br>
mutivu po’l qu’esti mes<br>
un homenaxi is ficiarun.</p>
<p>La Navidá sigui igual<br>
que si fai todus lus añus,<br>
illuminación de crisis<br>
ya la música sonandu,<br>
el Nacimiantu n’a Ilesia<br>
ta comu siampri, muy guapu,<br>
l’árbul del mediu la plaza<br>
en dorau nus lu adornarun,<br>
agora hay bolas de sobra<br>
pa que vayan cumbinandu,<br>
aforran pidinus más<br>
que abondu tamus pagandu.</p>
<p>Sin ir más llonxi, enganchasi<br>
a la redi ‘l saneamiantu<br>
pa meteti ‘l agua en casa,<br>
somus el puablu más caru,<br>
¡ya puadi salir con fuarza<br>
que bian nus la tan mitiandu!</p>
<p>La Cabalgata de Reis<br>
pa vesitanus lus Magus,<br>
foi abondu bian vistosa,<br>
luju ya acumpañamiantu<br>
de pastoris, anxilinus<br>
ya lus gaiteirus tocandu,<br>
lus niñinus comu siampri<br>
ricibiarun lus rigalus,<br>
siguiandu la última moda,<br>
en diantru del Yuntamiantu.</p>
<p>Vou cuntati un mareaxi<br>
que a mi tamián mi cuntarun<br>
foi a la puarta la Ilesia<br>
ya ucurriuli a Laurianu,<br>
unu que nun vou nomar,<br>
dexou el autu aparcau<br>
que por alguna aviría<br>
l’aceiti taba pirdiandu,<br>
asina qu’al arrancar<br>
quedou n’el sualu un bon charcu,<br>
que al pisallu Laurianín<br>
caeu todu a lu llargu<br>
ya cuantu más intentaba<br>
ponesi en pía, miou Santu,<br>
más vecis si esgoriaba,<br>
hasta que hubu que ayudalu<br>
sinón unda taba alli<br>
caendu ya llevantandu.</p>
<p>Anqui ‘l golpi, San Pidrín,<br>
nusoutrus bian lu llevamus<br>
al enteranus qu’al probi,<br>
nus lu llevaban pa Uviadu,<br>
deseámusli si atopi<br>
ya qu’allí lu queran tantu<br>
comu siampri lu quisimus<br>
en Cuideiru lus pixuatus,<br>
¡puadi golver cuandu quiara<br>
que lu tamus asperandu!</p>
<p>Co lus cochis, San Pidrín,<br>
hay qu’andar con bon cuidiau<br>
ya sobri todu, saber<br>
aú lu dexas aparcau,<br>
a Josechu el de Ugarti<br>
por ir algu dispistau<br>
ya nu alcordasi qu’él mesmu<br>
de sitiu lu había cambeau,<br>
dinunciolu a lus cevilis<br>
qu’hasta ‘l autu lu llevarun,<br>
ya dispuás de pirmitili<br>
que si colocara diantru,<br>
diarunni el altu al momentu<br>
ya allí mesmu lu multarun,<br>
dexándulu sin carné,<br>
sin lus puntus ya sin cuartus.</p>
<p>En Cataluña en Utubri<br>
tuviamus un bon fandangu,<br>
fixarun un referendun,<br>
ilegal ya amañau,<br>
pa separasi de España<br>
ya faesi ripublicanus,<br>
asina que al nun cumplir<br>
lu que las leis ditarun,<br>
fuarun parar a la carcil<br>
lus que estu urganizarun,<br>
ya outrus, lus más valiantis,<br>
pa’l istranxeru iscaparun,<br>
el primeiru Pusdemont<br>
que unda lu tan riclamandu,<br>
¡ellus diarun la de cal<br>
“llarena” ponxu’l Gubiarnu!<br>
Fixarun lluau ilicionus<br>
ya poucu sulucionarun,<br>
pos iligiarun a Torra<br>
¡que abondu nus ta atorrandu!,<br>
con vesitas a la cárcil<br>
ya con lazus amariallus,<br>
que nu hay presus pulíticus<br>
unda nun lis quedóu claru,<br>
nin hay ixiliaus tampoucu<br>
comu vianin ripitiandu,<br>
siguin co ‘l que España is roba,<br>
en ver de mirar p’adiantru,<br>
¡que mirin pa lus Pujol<br>
ya pa lus del tres pur ciantu!</p>
<p>Con todu istu Patrón,<br>
lus balconis si llenarun<br>
co la bandera d’España,<br>
en las ciudadis ya puablus<br>
¡entrounus el ardor patriu!<br>
ya a lus chinus bian de cuartus,<br>
que antis na más las vindían<br>
de cuatru en cuatru añus,<br>
cuandu el mondial de fugol<br>
o si ganabamus algu.<br>
Las azulis de las playas<br>
cuncidiarunlas de nuavu<br>
ya lus xubilaus n’el bar<br>
unas nuavas colocarun,<br>
amás, tan bian urgullosus<br>
¡del sou bolsu las pagarun!</p>
<p>Aquí fuamus más que naidi,<br>
ya ’l decinuavi de mayu,<br>
con un día soleau<br>
na isplanada el Puartu Nuavu,<br>
una xura de bandera<br>
pa lus cevilis fixamus,<br>
más de dusciantas prisonas<br>
de toda Asturias viniarun,<br>
el autu foi muy vistosu<br>
co lus soldaus disfilandu,<br>
ya las ofrendas floralis<br>
que a muchus imuciunarun,<br>
¡faltou na más Marta Sanchiz<br>
pa tar el hinu cantandu!<br>
siguru qu’el pirsupuastu<br>
nun dibía dar pa tantu.</p>
<p>Al revés que a Pablu Iglesias<br>
que paez li vei sobrandu,<br>
al menus isu aparenta<br>
po ‘l chalé que si comprarun,<br>
¡vian ser todu lu contrariu<br>
a lu que ta pridicandu!<br>
si fuara outru, era casta<br>
¿lu d’él comu lu llamamus?<br>
igual nun nus damus cuanta<br>
ya failu por el bian nuastru,<br>
vei dar cubiju ya asilu<br>
a lus que tan desahuciandu,<br>
Ana Colau ya s’ incarga<br>
de que i lus vayan mandandu<br>
ya pa faer acampadas<br>
el sou prau vei a prestanus,<br>
pos en la Puarta del Sol<br>
anda un poucu duru el sualu,<br>
a la asistenta Ichiniqui<br>
güí taba contratandu,<br>
p’ asina legalizalla<br>
ya poda tar cutizandu,<br>
comu ves Santu Patrón<br>
¡nun sei porque protestamus!<br>
que compri outru Monederu<br>
ya Errejón al mesmu tiampu.</p>
<p>Todu istu de las banderas<br>
ta muy guapu, Patrón Santu,<br>
ya defender la unidá<br>
¡nun queremus separanus!<br>
Tamián hay que defender<br>
la llingua en la que falamus,<br>
siampri que nun sea iscluyanti,<br>
nin teamus ubligandu<br>
el tener que aprendella<br>
a todus lus asturianus.</p>
<p>Al llegar Semana Santa,<br>
co’l tiampu tamián rivualtu,<br>
fiximus las prusicionis<br>
qu’ isti nus foi pirmitiandu,<br>
el Calvariu por exemplu<br>
hubu que acaballu diantru,<br>
pos a la cuarta istación<br>
caeunus un bon chubascu,<br>
in istu Santu Patrón<br>
notarías algu nuavu,<br>
pos nun iba el de siampri<br>
el que lu vinía ichandu,<br>
foi Xuan Luís el del “Paloma”<br>
quian lu feixu, con aciartu,<br>
siguru que Miguilín<br>
ti acompañou n’ el cialu,<br>
ya entre lus dos cunsiguistis<br>
que nun tuviara ni un fallu,<br>
¡nun sabis cuantu mi presta<br>
que lus mozus d’esti puablu,<br>
co las nuasas tradicionis<br>
si vayan cumprumitiandu<br>
ya a lus que vamus pa viayus<br>
nus vaigan sostituyandu!<br>
Dispuás el viarnis Intiarru<br>
ya anantis el Desenclavu,<br>
pa tirminar comu siampri<br>
co las Venias en el sábadu,<br>
chocolatada tamián<br>
ya fiasta en el Puartu Nuavu.</p>
<p>Isti añu de fallicíus<br>
miou probi, abondus tuviamus,<br>
vou solu nomati algunus<br>
que mi vianin al ricuardu,<br>
Inaciu ‘l kioscu en nuviambri<br>
dexounus gran sintimiantu,<br>
ya nun vei vendenus, más<br>
chuchirías ni helaus,<br>
comu Tú sos un llambión<br>
en estu salis ganandu,<br>
a Carmilina, tamián<br>
la tianis ahí al tou llau,<br>
iba “Camín de Cantaris”<br>
ya garró ‘l camín del Cialu,<br>
vei atorollati bian<br>
falanduti en pixuatu,<br>
y’anqui nun iba d’aquí<br>
peru bian que la apriciabamus,<br>
la Simona, San Pidrín,<br>
que ti belló en sin descansu.<br>
Lus que nun puadu nombrati<br>
por falta papel ya tiampu,<br>
vou piditi comu siampri<br>
que is dexis el pasu francu,<br>
bian sabis que nunca hemus<br>
de fallati lus pixuatus.</p>
<p>Quixára Santu Patrón<br>
faeti desdi aquí un ruagu,<br>
que nus pongan un pidiatra<br>
porqui ya muy nesezariu,<br>
que a lus neñus del conceyu<br>
hay que atendellus a diariu,<br>
pa nun tener que viaxar<br>
cuandu si nus pongan malus,<br>
Marivi la concejala<br>
abondu si ta destandu,<br>
hasta pidiu a lus vicinus<br>
fuaramus manifestanus,<br>
anqui a dicir la verdá,<br>
paemi poucu ruidu armamus,<br>
pa estas cousas San Pidrín,<br>
tian que risponder el puablu,<br>
sin emportai a la xanti<br>
quian nus tea gobernandu.</p>
<p>¿Nun ves a lus xubilaus<br>
comu lis ficiarun casu?<br>
pos salian a la cai<br>
todus lus días del añu,<br>
con pancartas ya tarteras<br>
en sin aparar gritandu<br>
que is subiaran las pinsionis,<br>
hasta que lu cunsiguiarun,<br>
lu pior ya que lus vascus<br>
outra vez si aprovecharun,<br>
al firmar lus pirsupuastus<br>
arramplarun con más cuartus,<br>
asperu que a lus de ETA<br>
nun queran binificiallus,<br>
riduciandulis las penas<br>
o pritindiandu acercallus.</p>
<p>Nusoutrus, Tú ya lu ves,<br>
qu’apenas nada pintamus,<br>
asina nus lluz el pelu<br>
y’amás vamus comu vamus,<br>
pos a Asturias, San Pidrín,<br>
nengunu li fai nin casu,<br>
la obra del AVI, paez<br>
que ya pa que pasi el Talgu,<br>
lus avionis, comu siampri<br>
con Madrí poucus ya carus,<br>
l’autupista, co’l peaji<br>
d’España menus baratu,<br>
ya si cain cuatru falopus<br>
amás ciarrannus el pasu.</p>
<p>La currución sigui igual<br>
en estu poucu avanzamus,<br>
miantras nun salgan lus xuicius<br>
que si vianin cilibrandu,<br>
peru p’acabar con ella,<br>
al menus esu dixárun,<br>
una mución de cinsura<br>
contra ‘l gubiarnu fixarun,<br>
asina que quián nus manda<br>
yá agora el tou tocayu,<br>
vou diciti la verdá<br>
al menus lu que yo piansu,<br>
nun mi fiaría muchu<br>
d’algunus que la votarun,<br>
¡l’anunciu Fernandu Alonsu<br>
que nus prumuciona ‘l puablu<br>
ya’l master de la Cifuantis,<br>
paemi que son menus falsus!<br>
asperu lu faiga bian<br>
ya gubiarni con aciartu,<br>
que rebaxi las tinsionis<br>
ya nu haiga más sobresaltus.</p>
<p>En Cuideiru comu ves<br>
muy poucus cambius tuviamus,<br>
ya lus que hubu, comu ‘l chanquili,<br>
¡p’atrás fuamus avanzandu!<br>
entre unus que nun sabin,<br>
-solu dan palus de ciagu-<br>
pos nin la metá cumpliarun<br>
de lu que nus prumitiarun<br>
ya outrus que na upusición<br>
muy pouca llabor fixárun,<br>
tá todu manga por hombru<br>
ya patas arriba el puablu,<br>
pa’l que quera entendellu<br>
nun faira falta isplicallu,<br>
nin vou golver ripitir<br>
lu que ya dixi outrus añus.<br>
Adilita al paicer, foi<br>
la única que feixu algu,<br>
¡que la Funtiquina gualva<br>
a ichar agua por el cañu!</p>
<p>Las fiastas como ya sabis<br>
anuachi diarun cumianzu,<br>
co’l disfili de la lancha<br>
desdi aú ti tou pridicandu,<br>
dispuás la ofrenda floral<br>
co la que ti agasajarun,<br>
pregón de Suáriz Pirtiarra<br>
fiu pridileutu’l puablu,<br>
que falou comu fai siampri<br>
co’l corazón en la manu,<br>
antis del Cantu a Cuideiru<br>
soltamus un gran trayazu,<br>
pa que todu’l mundu sepa<br>
que ti tamus cilibrandu.<br>
Las orquestas son bian bonas<br>
comu siampri aquí lu fuarun,<br>
anuachi foi Cuarta Cai<br>
ya Cantoris Mixicanus,<br>
guai vei a ser Atlántida<br>
ya Bim Bam quian vei tocanus,<br>
Saudade de Pontevedra<br>
tenemusla pa San Pablu<br>
ya pa San Pablín ripitin<br>
dos de las qu’antis nombramus.<br>
Fanfarrias traemus tres<br>
El Folechu, El Compangu<br>
(que sea con poucu churizu<br>
que hay abondu pur i sualtu)<br>
ya la tercera en discordia<br>
que tian por nomi L’Istruandu,<br>
guai dinuachi n’el Tú honor<br>
d’artificiu han ser lus fuaus,<br>
pa lus neñus haberá<br>
atuacionis ya xuaus,<br>
nas misas vei a cantar<br>
el Coru Mixtu del puablu,<br>
ya’l día de San Pablín<br>
el Pirruquial ha cantanus,<br>
ena misa que si fai<br>
po lus mariñeirus muartus,<br>
siguida de prusicion<br>
co lus barcus mar adiantru,<br>
esi día hemus tar todus<br>
con el traxi de pixuatus<br>
ya bautizar forasterus<br>
co’l agua la Fonti’l Cantu,<br>
dispuás recoer el bollu<br>
ya bellar lus bailis nuasus.</p>
<p>Asperu que nun ti queixis,<br>
que abondu nus esmulamos<br>
pa faceti estus festejus<br>
iscaseandu lus cuartus,<br>
has de mirar por nusoutrus<br>
nun nus deixis, Patrón Santu,<br>
pos si Tú nun nus atendis<br>
entranus el desamparu,<br>
fai que haiga peixis na mar<br>
ya que nus deixin garrallus,<br>
pa poder vendellus bian<br>
ya ganemus bonus cuartus,<br>
fai que salgamus en paz<br>
ya que golvamus a puartu,<br>
ivitanus las galernas<br>
que nun haiga sobresaltus,<br>
ya ti ricompensaremus<br>
comu faemus lus pixuatus.</p>
<p>Agora vou tirminar<br>
que ya ti taras cansandu,<br>
pos lus añus pa lus dos<br>
de baldri nun van pasandu,<br>
ya anque Tú has ser eternu<br>
comu porteru del Cialu,<br>
pa sustituimi a mi<br>
vei ser hora de ir buscandu,<br>
peru entre tantu ya non<br>
lus vivas ti vou ir dandu.</p>
<p>¡Viva San Pedru Gloriosu<br>
de lus cialus el Primau!<br>
¡Que viva tamián San Pablu,<br>
pos siampri tuvu al sou llau!<br>
¡Ya que viva San Pablín<br>
anqui nun tea consagrau!<br>
¡Viva Santanina Hermosa!<br>
que foi tistiga isti añu,<br>
de una boda ya un bautizu<br>
que si feixu al mesmu tiampu,<br>
¡casousi ‘l apuntador<br>
que mi ta ichandu una manu!<br>
pa él, pa Nuria ya Deva,<br>
¡un viva tamián lis damus!<br>
¡Vivan lus Santus que tan<br>
aquí delantri del barcu!<br>
¡vivan tamián igualmenti<br>
lus que na Ilesia quedarun!<br>
¡Ya viva La Covadonga<br>
que guai t’aquí prisidiandu,<br>
pos cian añus cupli isti<br>
desde que la coronarun!<br>
¡Viva el Santu Padri en Roma!<br>
¡Viva aquí el párracu nuasu!<br>
Por si lus que tan nun siguin<br>
de nuavu el próximu añu,<br>
pos la última palabra<br>
ha tenella siampri el puablu,<br>
¡un viva dare tamián<br>
pa lus del Ayuntamiantu!<br>
¡Pa’l Comandanti Marina<br>
un viva por ser del ramu!<br>
ya’l unisonu las gracias<br>
por vinir a vesitanus.<br>
¡Vivan lus que tan aquí!<br>
¡vivan lus que nun viniarun!<br>
¡Ya un viva tamian lis damus<br>
a lus nuasus mixicanus!<br>
que muy miricidamenti<br>
un premiu güí que is diarun.<br>
¡Pa la Cumisión de Fiastas<br>
vou dar un viva bian altu!<br>
Ya pa cabar el sermón<br>
cumpliandu con el mandatu,<br>
vamus ricitar la copla<br>
entre todus los pixuatus:</p>
<p>¡MIENTRAS CUDILLERO VIVA<br>
Y DURI LA FUENTI’L CANTU<br>
VA SAN PEDRU A LA RIBERA<br>
CON TODUS LUS DEMAS SANTUS!</p>
<p>¡Amura vela! ¡Isa vela!<br>
¡Fuego a babor! ¡Fuego a estribor!<br>
¡¡¡Viva Pedro!!!</p>
</div>
</article>
</main>
<footer class=footer><div class=back-top><a onclick=document.body.scrollIntoView()>Volver arriba</a></div>
<div class=copyright>© L'Amuravela 2022</div></footer>
</body>
</html>