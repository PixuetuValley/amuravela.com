<!doctype html><html lang=en>
<head><meta charset=utf-8>
<meta name=viewport content="width=device-width,minimum-scale=1,initial-scale=1">
<title>L'Amuravela 2001</title>
<meta name=description content>
<link rel=canonical href=https://amuravela.com/en/amuravelas/lamuravela-2001/>
<link rel=sitemap href=https://amuravela.com/sitemap.xml type=application/xml>
<script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','')</script><link rel="preconnect dns-prefetch" href=https://www.googletagmanager.com>
<link rel="preconnect dns-prefetch" href=https://www.google-analytics.com>
<link rel="preconnect dns-prefetch" href=https://fonts.gstatic.com>
<meta property="og:title" content="L'Amuravela 2001">
<meta property="og:url" content="https://amuravela.com/en/amuravelas/lamuravela-2001/">
<meta property="og:description" content>
<meta property="og:image" content="https://amuravela.com/logo.png">
<meta property="og:type" content="article">
<meta property="og:site_name" content><meta name=twitter:card content="summary_large_image">
<meta name=twitter:title content="L'Amuravela 2001">
<meta name=twitter:url content="https://amuravela.com/en/amuravelas/lamuravela-2001/">
<meta name=twitter:description content>
<meta name=twitter:image content="https://amuravela.com/logo.png">
<meta name=twitter:site content><meta name=theme-color content="#333">
<link rel=manifest href=https://amuravela.com/manifest.json>
<link rel=icon type=image/png sizes=32x32 href=https://amuravela.com/icons/favicon-32x32.png>
<link rel=icon type=image/png sizes=16x16 href=https://amuravela.com/icons/favicon-16x16.png>
<link rel=apple-touch-icon sizes=180x180 href=https://amuravela.com/icons/apple-touch-icon.png><link href="https://fonts.googleapis.com/css2?family=Dancing+Script:wght@700&family=Playfair+Display:ital,wght@0,400;0,700;1,400;1,700&display=swap" rel=stylesheet><script async src="https://www.googletagmanager.com/gtag/js?id="></script>
<style>*{box-sizing:border-box}body{color:#37301e;font-family:serif;margin:0;padding:0;font-size:1.25rem;min-height:100vh;text-rendering:optimizeLegibility}main{min-height:90vh}h1,h2,h3,h4,h5{font-family:dancing script,serif}h1{font-size:8rem}h2{font-size:4rem}p{line-height:150%}blockquote{font-style:italic}img{max-width:100%}a{font-size:1.5rem;color:#37301e;border-bottom:1px solid #37301e;transition:border-bottom-color .25s ease-out;text-decoration:none;cursor:pointer}a span.arrow-right,a span.arrow-left{box-sizing:border-box;display:inline-block;-webkit-user-select:none;user-select:none;transition:transform .5s ease-in-out}a:visited{color:#37301e}a:hover{border-bottom-color:transparent}a:hover span.arrow-right{transform:translateX(.3em)}a:hover span.arrow-left{transform:translateX(-.3em)}header{min-height:5vh;font-size:1.5rem;display:flex;margin:0;padding:1rem;justify-content:space-between;align-items:center}header .breadcrumbs{align-items:center}header .language-selector{align-items:center}header .language-selector>*{margin-right:1rem}footer{font-size:1.25rem;display:flex;margin:0;padding:1rem;justify-content:space-between;align-items:center}footer .copyright,footer .back-top{align-items:center}main article{width:100%;display:flex;flex-direction:row;justify-content:center;padding:3rem}main article .summary{top:100px;position:sticky;text-align:center;align-items:center;max-width:50%;min-width:30%;max-height:720px;margin-right:8rem}main article .summary h1{font-size:6rem}main article .summary .author,main article .summary .reciter{font-size:1.25rem}main article .summary .author a,main article .summary .reciter a{font-size:1.25rem}main article .content{flex-direction:column;text-align:center;font-size:1.5rem;max-width:50%;min-width:30%}main article .content p{width:100%}main article .content .list{list-style-type:none;margin:3rem 0 0;padding:0;border-bottom:1px #5c5c5c solid}main article .content .list li{width:100%;border-top:1px #5c5c5c solid;padding:1rem;text-align:left}main article .content .list li a{display:flex;justify-content:space-between;border-bottom:none}main article .content .list li a span{padding-left:2rem}main article .content .list li a:hover{color:#5c5c5c}@media only screen and (max-width:800px){body{font-size:1.1rem}main{min-height:70vh}h1{font-size:4rem}h2{font-size:2.5rem}a{font-size:1.25rem}header{font-size:1.25rem;flex-direction:column-reverse}.breadcrumbs{padding:1rem;text-align:center}main article{flex-direction:column;justify-content:start;align-items:center;padding:1rem}main article .summary{top:0;position:relative;max-width:100%;margin-right:0}main article .summary h1{font-size:3rem}main article .summary .author,main article .summary .reciter{font-size:1.1rem}main article .summary .author a,main article .summary .reciter a{font-size:1.1rem}main article .content{max-width:100%;font-size:1.25rem}}</style>
</head>
<body><script type=application/ld+json>{"@context":"http://schema.org","@type":"BlogPosting","image":"https:\/\/amuravela.com","url":"https:\/\/amuravela.com\/en\/amuravelas\/lamuravela-2001\/","headline":"L\u0027Amuravela 2001","alternativeHeadline":"L\u0027Amuravela 2001","dateCreated":"2019-12-12T23:59:59","datePublished":"2019-12-12T23:59:59","dateModified":"2019-12-12T23:59:59","inLanguage":"en","isFamilyFriendly":"true","copyrightYear":"2019","copyrightHolder":"Cesáreo Marqués Valle","accountablePerson":{"@type":"Person","name":"Cesáreo Marqués Valle","url":"\/authors\/cesario-marques-valle\/"},"author":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle\/","image":"https:\/\/amuravela.com","description":""},"creator":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle\/","image":"https:\/\/amuravela.com","description":""},"publisher":{"@type":"Organization","name":"Asur Bernardo","url":"https:\/\/amuravela.com","logo":{"@type":"ImageObject","url":"\/logo-article.png","width":"600","height":"60"}},"mainEntityOfPage":"https:\/\/amuravela.com\/en\/amuravelas\/lamuravela-2001\/","keywords":"null","genre":"null","articleSection":"Every Amuravela"}</script><header>
<div class=breadcrumbs>
<a href=https://amuravela.com/en/>Home</a>
/
<a href=https://amuravela.com/en/amuravelas/>Every Amuravela</a>
/
<a href=https://amuravela.com/en/amuravelas/lamuravela-2001/>L'Amuravela 2001</a>
</div>
<div class=language-selector>
<a href=https://amuravela.com/es>Español</a>
<strong>English</strong>
</div></header>
<main class=main>
<article>
<div class=summary>
<h1 class=title>L'Amuravela 2001</h1>
<small><time>December 12, 2019</time></small>
<p>
<span class=author>
Written by <br>
<a href=https://amuravela.com/en/authors/cesario-marques-valle/>
Cesáreo Marqués Valle <span class=arrow-right>&#8594;</span>
</a>
</span>
</p>
<p>
<span class=reciter>
Recited by <br>
<a href=https://amuravela.com/en/>
Cesáreo Marqués Valle <span class=arrow-right>&#8594;</span>
</a>
</span>
</p>
</div>
<div class=content>
<p>En el nombri de Jesús<br>
y la Virgin Soberana,<br>
vou ichar l’amuravela<br>
comu San Pedru asperaba.</p>
<p>Aquí tamus outra vez,<br>
Apostul ya Patrón Santu,<br>
en fiastas ya ribulliciu&mldr;.<br>
tamián un añu más viayus,<br>
n’esu, nun hay diferiencia,<br>
ni na tiarra, ni n’el cialu,<br>
qu’el tiampu nun pasa’n baldri<br>
ya lus añus van sumandu,<br>
anque tou viandu qu’en ti<br>
¿paemi nun van pasandu?<br>
¿fairiasti un “liftin” d’esus<br>
comu’n artista de tiatru?<br>
era lu que ti faía falta&mldr;<br>
a la tu edá, prisumiandu.<br>
¿Teneras pur hí, Patrón,<br>
al compañeru San Pablu?<br>
pegai una voz si puadis<br>
ya que si senti al tou llau,<br>
asina aprovechu’l saldu<br>
ya vou a filicitallu<br>
qu’anqui ya’l santu mañana,<br>
nun ta mal un adelantu.<br>
A San Pablín, Santu Hermosu<br>
nun ti destis en buscayu,<br>
que mi paicio vellu anuachi<br>
en’a verbena bellandu,<br>
asina que de siguru<br>
anda pirdiu po’l puablu.<br>
¿ya tas priparau Patrón?<br>
¿tas con el turullu puastu?<br>
¡entos si mi das la venia<br>
vou imprimar co’l rilatu!<br>
que la xanti quiar güir<br>
lus socesus que tuviamus,<br>
ya en especial Tú, San Pedru,<br>
que ya a quian lu didicamus.</p>
<p>En’us asuntus la mar<br>
abondu aliaus tuviamus,<br>
en frebeiru, hasta una gualga<br>
xeneral de esas fixámus,<br>
pa que “lus bolus”, Patrón,<br>
nu nus lus sigan tocandu,<br>
pos ya una mala arti<br>
que nus vianin aplicandu,<br>
esus que si fan llamar<br>
lus nuastrus primus hermanus,<br>
¿con pariantis comu estus,<br>
pa que queremus al diañu?<br>
El nuastru Patrón Mayor<br>
siampri tuvu en primer planu,<br>
ya foi tamián a Madri<br>
con patronis d’outrus puartus,<br>
a ver al Siñor Menistu<br>
o a esi que tian por debaxu,<br>
pa rilatai las pinurias<br>
que aquí tábamus pasandu,<br>
ya truxárun la promesa<br>
qu’iban a sulucionallu;<br>
por esti mutivu ¿guais?<br>
hubu dos que dimitiarun,<br>
peru diarun marcha atrás<br>
ya nada nus ixplicarun,<br>
pa m’idea qu’en una “braña”<br>
quedo el secretu “guardadu”.<br>
De momentu, paicia<br>
taba’l asuntu calmau,<br>
hasta que’n mayu’n Madrí<br>
votarun lus deputaus,<br>
ya aú dician que pruhibian<br>
ahora dicin ¡tá vedau!<br>
Comu nun lu arreglin prontu<br>
ya quedi sulucionau,<br>
vei d’ir p’allá don José<br>
ya entoncis tá el liu armau,<br>
pos ya capaz de deixais<br>
hasta’l Congresu pechau.</p>
<p>Tamián hubu cirriburri<br>
co lus morus de Marruacus,<br>
que pa deixánus pescar<br>
pidinnus a cambiu cuartus,<br>
esu que Hasam dicía<br>
qu’era hermanu del Rey nuastru,<br>
¿nun siria qu’eran primus<br>
ya’l primu tamus faciandu?<br>
has falar Tú con Alá,<br>
por si nus sirvi de algu.</p>
<p>Tuviamus en contra nuastra<br>
hasta a lus homis del tiampu,<br>
pos de sitiambri pa ca<br>
viantus ya aguas nun faltarun,<br>
menus mal qu’en premavera<br>
la mijuria notamus,<br>
fallóu la mirluza’l pinchu,<br>
de palangri, algu salvamus,<br>
si ti paez&mldr;.. del bisugu<br>
nin tan siquiara falamus,<br>
la costera de bunitu<br>
imprimóu antis de tiampu<br>
ya nun si portóu tan mal,<br>
ni en cantidá ni en tamañu,<br>
lus precius, ya outru cantar<br>
pa nusoutrus siampri baxus.</p>
<p>Asina que comu ves,<br>
nun foi muy allegri’l añu,<br>
entre gualgas, pouca pesca,<br>
ya’l tiampu que tuvu malu,<br>
nun llevantamus cabeza<br>
ni en iviarnu ni n’el vranu,<br>
hay días que ti da nouxu<br>
golver de gualta p’al puartu.</p>
<p>Las fiastas que ti fixímus,<br>
San Pedru, el pasau añu,<br>
piansu fuarun las pioris<br>
que de magar ricordamus,<br>
las orquestas del montón,<br>
lus neñus sin nengun xuau,<br>
ya n’el día del santu tou<br>
nin siquara hubu fuaus,<br>
¡nun m’istraña que lluviara!<br>
¡siguru foi el tu enfadu!<br>
Fai falta que si dicidan<br>
algunas xantis del puablu,<br>
a faer una cumisión<br>
comu las qu’habia antañu,<br>
que urganizaban las fiastas<br>
con diñeiru ya con tiampu,<br>
ya tamián hay que dicillu,<br>
destándusi trabayando,<br>
pos todu esu ya poucu<br>
pa celebrar el tou santu,<br>
que lu que fas por Cuidieru&mldr;.<br>
¿con que vamus a pagallu?</p>
<p>Siguimus Patrón del alma,<br>
co las obra en el puablu,<br>
qu’el Alcaldi garrou gustu<br>
ya nun para aburacandu,<br>
¿ponerannus d’esta’l metru?<br>
¿o siguimus asperandu?<br>
anqui de siampri tuviamus<br>
aquí un Metru estalau,<br>
tian la estación ahí n’el Sabli,<br>
ya vendi pescau a diariu.<br>
Amás, ¡yo nun mi lu isplicu!<br>
¡nun sei lu que tan faciandu!<br>
pos de bonas a primeiras<br>
todu si vei disfaciandu,<br>
primeiru hundisi La Plaza,<br>
el Contornu esgorromblau,<br>
¿taran firmi El Tolombreu,<br>
La Garita, Casa’l Fuau&mldr;&mldr;?<br>
¿o habera que pidir perras<br>
pa poder apuntalallus?<br>
Menus mal que tas Tu ahí<br>
p’aguantanus lus cimiantus,<br>
anque tan lus del tou barcu<br>
que si andan tambaliandu<br>
ya’l Santu Padri el probi,<br>
vei a quedar sin aliantu<br>
pos el timón pa m’idea<br>
algunu i lu ta turciandu,<br>
qu’algún menistru de Dios,<br>
nun sigui’l rumbu adecuau,<br>
peru lus que sabin, dicin<br>
qu’esus son casus aislaus.</p>
<p>Ahora priguntumi yo,<br>
con tou lu que tan faciandu,<br>
obras pur riba ya baxu<br>
ya con millonis a ciantus,<br>
¿nun habiría manera<br>
de facer playa p’al puablu?<br>
¿güi qu’habia proyeutu<br>
ya faltaba licitallu?<br>
¿o sera que lu soñei<br>
ya tou tuvía durmiandu?<br>
Vou plizcami San Pidrín<br>
pa cuntinuar co’l rilatu.</p>
<p>El Principi Don Filipi<br>
paezmi mordeu’l anzualu<br>
ya piansu you qu’esta vez<br>
nun vei a poder soltallu,<br>
asina que Don Xuan Carlus<br>
puadi ir pensandu en casallu,<br>
anque andin lus monarquicus<br>
pa m’idea algu ciscaus,<br>
¿nun sera que lu que tan<br>
ya un pocu muchu antiguaus?<br>
la moza y’abondu guapa<br>
ya de tipu&mldr;. nun digamus,<br>
¡todus la pudimus ver<br>
de modelu disfilandu!<br>
y’amas lus fius que tengan<br>
nunca han de ponesi malus,<br>
pos tras el nomi, han llevar<br>
de apillidu Borbón Sanu.</p>
<p>Todus lus añus Patrón<br>
sal algún farmacu nuavu,<br>
esta vez, pa las muyaris<br>
yá pa quianis lu enventarun,<br>
pildura del día dispuás,<br>
(pa’l nombri bian discurriarun)<br>
ya quiarin que las recetin<br>
pa que sea mas baratu,<br>
estu pensarunlu bian,<br>
porqui si nun lu fan lluau<br>
a alguna parea ¿guais?<br>
salis el “asuntu” caru,<br>
pos tianin que tomar dos<br>
pa sulucionar el casu,<br>
una p’antis d’imprimar,<br>
que ya’l viagra pa’l paisanu<br>
ya la outra pa la muyar<br>
pa desfacer el intuartu.<br>
Estu vian a ser lu mesmu<br>
que la receta Arguiñanu:<br>
la sopa pa calentar<br>
ya’l café pa nu enfrianus.</p>
<p>El día siati d’Utubri,<br>
con devoción celebramus<br>
la fiasta de La Naval<br>
que ya nus vian desd’antañu<br>
ya gracias a lus cofradis<br>
vámusla ricuperandu,<br>
participarun tamian<br>
(paez si feixu’l milagru)<br>
Avanti ya’l Coru Mixtu,<br>
co las gueitas ya lus cantus<br>
¿que musquitu is picaría<br>
que si punxárun d’acuardu?<br>
la fiasta tuvu muy bian<br>
con prusición desde’l puartu<br>
acompañandu a la Virgin<br>
ya rezandui el rosariu.</p>
<p>En nuviambri, la pidemia<br>
de vacas lloucas tuviamus<br>
ya’l igual que la outra vez<br>
lus inguilis la imprimarun,<br>
¡comu aquí nun somus menus!<br>
tamian hubu algunus casus,<br>
ya’l Menistru Agricultura<br>
pa que nun nus alarmaramus,<br>
fartucousi a chuletonis<br>
ya comeulus en sin dualu,<br>
la Menistra Sanidá<br>
tamián salíu al pasu,<br>
pa dicimus qu’al cuciu<br>
icharamus outrus guasus<br>
ya que habia que ulvisasi<br>
de comer el espinazu.<br>
¡Pa que veas San Pidrín,<br>
comu trabaya’l Gubiarnu!<br>
¡A ver lu que fan agora<br>
co la pesti de marranus!</p>
<p>Llegóunus la Navidá<br>
y’al turrón pa festejallu,<br>
en aguna casa ¿guais?<br>
quedo el “tabiqui” temblandu,<br>
siguimus co’l “arbulín”<br>
ya sin llucis allumandu.<br>
El Nacimiantu la Ilesia<br>
cada añu ta más guapu,<br>
que abondu si desta Vitor<br>
trabayandu en sin descansu;<br>
una noria con un burru<br>
que taban en muvimiantu<br>
ya lus pegollus d’un horru<br>
tamian taban adornandu.<br>
Hubu tiatru tamian<br>
de lus niñinus del puablu<br>
ya fixárunlu tan bian,<br>
que quirian cuntratallus<br>
¡paemi que a Holivu!<br>
era aú quirian llevallus,<br>
peru comu ta tan llonxi<br>
lus sos pas nun lus deixarun.<br>
Muy poca xanti, pur ciartu,<br>
hubu n’a misa del gallu,<br>
más bian paicia de pitu,<br>
¡nun habia ni pa un caldu!<br>
El día la cabalgata<br>
caeu agua del cialu,<br>
peru con esu ya todu<br>
lus Reis d’Urianti viniarun<br>
¿pensarian era confeti<br>
que is tabamus botandu?<br>
Cuatru carrozas bian guapas,<br>
lus iban acompañandu,<br>
una llena d’anxilinus,<br>
que daba gustu mirallus,<br>
falarun a lus niñinus<br>
comu siampri fan lus Magus<br>
ya estus intusiasmaus<br>
bonus aplausus is diarun<br>
ya dispuás pa dispidillus,<br>
d’artificiu hubu fuaus.</p>
<p>Un gran acunticimiantu<br>
n’el mes de Marzu tuviamus<br>
que la Patrona d’Asturias<br>
venu de vesita’l puablu,<br>
misas, cantus ya rosarius<br>
¡comu pudimus la honramus!<br>
y’hasta una Amuravela<br>
pa dispidilla l’ichamus,<br>
asina, enterousi bian<br>
y’amás de primeira manu<br>
pos la última vez que venu<br>
facia cincuanta añus,<br>
ya pa m’idea ¿güisti?<br>
hasta entendeu’l pixuatu,<br>
¡comu si anota San Pedru,<br>
que tian en Ti un bon maestru!</p>
<p>La Semana Santa, venu<br>
isti añu con bon tiampu<br>
ya de touristas, Patrón,<br>
iba un xintiu disiartu.<br>
¿Qué ti pasóu co las lárimas?<br>
¿secabatilas el viantu?<br>
que n’a parada de taxis,<br>
disti la gualta pa baxu<br>
o siría que las muyaris<br>
que ti iban portiandu,<br>
cansarunsi de llevati<br>
porque las tabas mollandu,<br>
pa outru añu, has de pidili<br>
a San Xuanin el pañualu.<br>
El Calvariu, algu floxu<br>
la nuachi del Xuavis Santu<br>
ya el viarnis, ricupirousi<br>
outra vez el Desenclavo<br>
ya’l Padri Mingu, subiu<br>
al pulpitu, pa tar altu<br>
ya pidricanus asina<br>
como si facia antañu.<br>
Dispuás con gran devoción,<br>
saliu el Santu Intiarru<br>
ya a meta de prusición,<br>
feixu San Xuanín un altu<br>
ya de repenti ¿güisti?<br>
co’l dedu apunto pal sualu<br>
¡pa m’idea que de las obras<br>
quiría dicinus algu!<br>
peru comu nun falou,<br>
tampoucu i fiximus casu.<br>
Las Venias, bian, comu siampri<br>
na nuachi’l Sabadu Santu.</p>
<p>Mayu nun si portou bian<br>
y’hasta imprimou envernandu,<br>
en el Pitu, po las fiastas<br>
que dicin del Artesanu<br>
ya fan el día primeru,<br>
pa calecesi, punxárun<br>
hasta una calefación<br>
¡nu avasto al calor humanu!<br>
peru esu nu is da más<br>
¡tianin el gasol baratu.!<br>
Pa m’idea que San José<br>
esta vez meteu la manu,<br>
¡siguru que nun i gusta<br>
que i cambin de día el santu!<br>
pos siampri celebróu esti<br>
el diacinuavi de marzu,<br>
¡ Si si enteran en Valencia&mldr;.<br>
en una falla han quemallus!<br>
¡yo acuardumi de llevar<br>
lus franxualus ya lus guavus!<br>
¡lus cucius! ya m’entendis,<br>
qu’estu cumbian aclarallu.</p>
<p>Mira ver, Patrón del alma<br>
si Tú puadis ayudanus,<br>
ya fas que n’a carretera<br>
nun tengamus tantus muartus,<br>
pos del Pitu a Nuvillana<br>
ya lus cuntamus a ciantus,<br>
teneras que dai un toqui<br>
al Siñor Alvarez Cascus,<br>
pa que faiga ceu las obras<br>
ya que nun liciti tantu,<br>
fainnus falta autuvias,<br>
en Cuideiru, el macru puartu,<br>
la varianti del Pajaris,<br>
el AVI &mldr;. u outru páxaru,<br>
ya vou dicillu outra vez<br>
¡una playa pa esti puablu!<br>
si non el Plan d’Excelencia<br>
paemi queda un poucu tuartu.</p>
<p>Siguimus tandu tan lloucus<br>
o más qu’el pasau añu,<br>
gualgas, guerras ya guirrillas,<br>
sisinatus, atentaus,<br>
lus traficantis de drogas<br>
ya niñinus maltrataus,<br>
lus judius ya lus morus<br>
siguin tamián aliaus,<br>
y’hasta lus maestrus ¿güais?<br>
mi tianin disconcertau,<br>
entre publica o privada<br>
ta’l cirriburri amontau,<br>
miantras tantu, lus gubiarnus<br>
siguin de brazus cruzaus<br>
¡con ir cierrándulu todu,<br>
piansan ta sulucionau!<br>
ya lus únicus que abrin,<br>
lus grandis supermercaus.<br>
Cumisionis baxu manga,<br>
terrenus calificaus,<br>
ya’l carbón de la Camocha<br>
nun si sabi aú foi picau,<br>
(paez que la currución<br>
ya algu muy arraigau)<br>
lus precius tan po las nubis,<br>
el euru baxa embalau,<br>
la inflación nu hay quian la pari<br>
¡ta todu descontrolau!</p>
<p>Hasta’l Alcaldi de Pravia,<br>
paez anda algu ciscau,<br>
quiar llevanus el altar,<br>
que n’el Pitu custudiamus<br>
desdi tiampu inmemorial<br>
ya gracias a Fortunatu<br>
dexóu de ser barra un bar.<br>
Güi dicir a lus viayus,<br>
qu’el diañu pa entretenesi<br>
mataba moscas co’l rabu,<br>
pa m’idea que lu mijor<br>
ya que nu i faigamus casu.</p>
<p>Asina que ven p’aca<br>
¿tan mal ti paez nus portamus?<br>
¿qué pecau tan grandi foi<br>
que nusoutrus cumitiamus?<br>
¡nun abastan las pinurias<br>
que n’el mundu tan pasandu!<br>
¡que tenemus qu’aguantar<br>
a la Tamara cantandu!<br>
Ya por si estu fuara poucu,<br>
golveu el Gran Hermanu,<br>
esta vez con una pita,<br>
¡nun paran cumiandu guavus!<br>
más de unu vei cabar,<br>
co n’el colesterol altu.</p>
<p>¿Visti San Pedru del alma,<br>
lus inguilis la qu’armarun,<br>
co la cara del Siñor<br>
que nus papelis punxárun?<br>
¿fijastiti’l paiciu?<br>
¡ya igual qu’el Alcaldi nuastru!<br>
güi que lus concejalis,<br>
andan con ripiru’n cuarpu,<br>
porque Quicu, ya capaz,<br>
pa dai más rialismu al casu,<br>
faer lus plenus en Santana<br>
por ser alli llugar santu<br>
ya comu amás son doci,<br>
tianin el liu amontau,<br>
que nadi quiar faer de Judas<br>
ya dispuás tar siñalau.</p>
<p>El sábadu dos de juniu,<br>
¡minuda fiasta tuviamus!<br>
porqui taban en Cuideiru<br>
la mina y la mar xuntaus,<br>
lus d’Avanti, San Pidrín,<br>
muchu bian l’urganizarun,<br>
con esti ya van diaz añus<br>
que lu vianin cilibrandu,<br>
hubu cuncursus, descursus<br>
ya un menumentu bian guapu,<br>
qu’en sin falta poner lentis<br>
puadis tu mesmu mirallu<br>
yá una mina de carbón,<br>
con un ancla ya unus cabus<br>
¡y’hasta hay una vagoneta<br>
pa meter a Sergiu diantru!<br>
Dispuás, cunciartu na Ilesia<br>
con tres corus afamaus<br>
de la cuanca del Caudal,<br>
outru cuartu era del puablu<br>
y’anque eran primirizus,<br>
cantarun comu avezáus,<br>
la xanti pasóulu bian<br>
ya munchu lus aplaudiarun.</p>
<p>Acoi San Pedru cuntigu<br>
a lus cunucius muartus,<br>
pixuatus u adotaus,<br>
que son todus fius del puablu.<br>
Vou a nomati a dos de ellus<br>
qu’esti añu nus deixárun,<br>
en eneru, dispidimus<br>
al artista Pepi Candanu,<br>
atoparaslu pur í<br>
con el caballeti puastu,<br>
Guillermu’l aparejador<br>
dexóunus n’el mes de mayu,<br>
esti si quias, Santu Hermosu,<br>
puadi urbanizati’l Cialu.</p>
<p>Ya vou tirminar Patrón,<br>
que la xanti t’apurandu<br>
ya lus de la pirutenia,<br>
quiarin ya prendeis fuau<br>
a la parea xigantis,<br>
pa llenar de fumu’l puablu.<br>
Vou a piditi primeru<br>
que nus ichis una manu,<br>
nun nus deixis, San Pidrín,<br>
pos abondu en ti isficiamus,<br>
fai que tengamus salú,<br>
y’anqui sea con trabayu<br>
que gualva el peix a Cuideiru<br>
comu habia’n outrus tiampus.<br>
Has mandai cuartus pa Firiu<br>
que hubu que remolcallu,<br>
pos debeu gastallus todus,<br>
por Castellón viraniandu,<br>
o si non, bona memoria,<br>
pa ricordai qu’el gasol<br>
tamián hay que rellenalu.</p>
<p>Al Uviadu ya’l Sporting<br>
tianis qu’ichais una manu,<br>
llevalus pa’l purgatoriu<br>
¡sácalus lluau del infiarnu!<br>
o por lu menus, precura<br>
que nun baxin más abaxu,<br>
porqui si non van cabar,<br>
xugandu contra’l Pixuatu,<br>
ya lus mandamasis ¿guais?<br>
pudirían ir pensandu,<br>
que igual siría mijor,<br>
faer un mediu de dos cuartus.</p>
<p>Ahora vou co lus vivas,<br>
que ya lus tas asperandu,<br>
ya tuvia con más ganas,<br>
estus que tan aquí abaxu.</p>
<p>¡Viva San Pedru Gloriosu<br>
apostul ya patrón nuasu!<br>
¡Viva tamián San Pablín<br>
ya viva Pablu de Tarsu!<br>
Santana ya San Juaquin,<br>
San Roqui, el perru ya’l rabu<br>
Un viva pa San Jacobu<br>
ya p’al fileti empanau,<br>
¡Vivan las otoridadis<br>
ya lus sos subordinaus!<br>
Un viva pa’l Coru Mixtu<br>
ya outru pa’l coru paisanus.<br>
pa Titu’l que fue al ispaciu<br>
ya pa Titi el municacu<br>
que tian pouca diferencia<br>
con el nurtiamericanu.<br>
¡Vivan todus lus touristas<br>
que vianin a vesitanus!<br>
Ya outru viva muy sintiu<br>
pa lus nuastrus mijicanus,<br>
¡Viva la Banda de gueitas<br>
ya que risuanin bian altu!<br>
Que vou ricitar la copla<br>
que distingui a lus pixuatus:</p>
<p>¡MIENTRAS CUDILLERO VIVA<br>
Y DURI LA FUENTI’L CANTU,<br>
VA SAN PEDRU A LA RIBERA,<br>
CON TODUS LUS DEMAS SANTUS!</p>
<p>¡Amura vela! ¡Isa vela!<br>
¡Fuego a babor! ¡Fuego a estribor!<br>
¡¡¡Viva Pedro!!!</p>
</div>
</article>
</main>
<footer class=footer><div class=back-top><a onclick=document.body.scrollIntoView()>Volver arriba</a></div>
<div class=copyright>© L'Amuravela 2022</div></footer>
</body>
</html>