<!doctype html><html lang=en><head><meta charset=utf-8><meta name=robots content="noindex"><meta name=viewport content="width=device-width,minimum-scale=1,initial-scale=1"><title>L'Amuravela 1995</title><meta name=description content><link rel=canonical href=https://asur.dev/amuravela.com/en/amuravelas/lamuravela-1995/><link rel=sitemap href=https://asur.dev/amuravela.com/sitemap.xml type=application/xml><script>window.dataLayer=window.dataLayer||[];function gtag(){dataLayer.push(arguments);}
gtag('js',new Date());gtag('config','');</script><link rel="preconnect dns-prefetch" href=https://www.googletagmanager.com><link rel="preconnect dns-prefetch" href=https://www.google-analytics.com><link rel="preconnect dns-prefetch" href=https://fonts.gstatic.com><meta property="og:title" content="L'Amuravela 1995"><meta property="og:url" content="https://asur.dev/amuravela.com/en/amuravelas/lamuravela-1995/"><meta property="og:description" content><meta property="og:image" content="https://asur.dev/amuravela.com/logo.png"><meta property="og:type" content="article"><meta property="og:site_name" content><meta name=twitter:card content="summary_large_image"><meta name=twitter:title content="L'Amuravela 1995"><meta name=twitter:url content="https://asur.dev/amuravela.com/en/amuravelas/lamuravela-1995/"><meta name=twitter:description content><meta name=twitter:image content="https://asur.dev/amuravela.com/logo.png"><meta name=twitter:site content><meta name=theme-color content="#333"><link rel=manifest href=https://asur.dev/amuravela.com/manifest.json><link rel=icon type=image/png sizes=32x32 href=https://asur.dev/amuravela.com/icons/favicon-32x32.png><link rel=icon type=image/png sizes=16x16 href=https://asur.dev/amuravela.com/icons/favicon-16x16.png><link rel=apple-touch-icon sizes=180x180 href=https://asur.dev/amuravela.com/icons/apple-touch-icon.png><link href="https://fonts.googleapis.com/css2?family=Dancing+Script:wght@700&family=Playfair+Display:ital,wght@0,400;0,700;1,400;1,700&display=swap" rel=stylesheet><style>*{box-sizing:border-box}body{color:#37301e;font-family:serif;margin:0;padding:0}h1,h2{font-family:dancing script,cursive}h1{font-size:7.5rem}h2{font-size:5rem}a{color:#37301e;border-bottom:1px solid #37301e;transition:border-bottom-color .25s ease-out;text-decoration:none}a span.arrow-right{box-sizing:border-box;display:inline-block;-webkit-user-select:none;-ms-user-select:none;user-select:none;transition:transform .5s ease-in-out}a:visited{color:#37301e}a:hover{border-bottom-color:transparent}a:hover span.arrow-right{transform:translateX(.3em)}blockquote{width:-webkit-fit-content;width:-moz-fit-content;width:fit-content;color:#37301e;background-color:#fff;font-size:2rem;quotes:'”' '„';padding:2rem;position:relative;text-align:center}blockquote:before,blockquote:after{color:#f3efeb;position:absolute;font-size:10rem}blockquote:before{top:-1.5rem;left:-1.5rem;content:open-quote}blockquote:after{bottom:-1.5rem;right:-1.5rem;content:close-quote}header{font-size:1.25rem;display:flex;margin:0;padding:1rem;justify-content:space-between;align-items:center}header .breadcrumbs{align-items:center}header .language-selector{align-items:center}header .language-selector>*{margin-right:1rem}footer{font-size:1.25rem;display:flex;margin:0;padding:1rem;justify-content:flex-end;align-items:center}footer .copyright{align-items:center}main .hero{text-align:center;width:100%;height:100vh}main .introduction-quote{margin:auto}main .closing-quote{margin:auto}</style><script async src="https://www.googletagmanager.com/gtag/js?id="></script></head><body><script type=application/ld+json>{"@context":"http://schema.org","@type":"BlogPosting","image":"https:\/\/asur.dev\/amuravela.com","url":"https:\/\/asur.dev\/amuravela.com\/en\/amuravelas\/lamuravela-1995\/","headline":"L\u0027Amuravela 1995","alternativeHeadline":"L\u0027Amuravela 1995","dateCreated":"2019-12-12T23:59:59","datePublished":"2019-12-12T23:59:59","dateModified":"2019-12-12T23:59:59","inLanguage":"en","isFamilyFriendly":"true","copyrightYear":"2019","copyrightHolder":"","accountablePerson":{"@type":"Person","name":"","url":""},"author":{"@type":"Person","name":"","url":"https:\/\/asur.dev\/amuravela.com","image":"https:\/\/asur.dev\/amuravela.com","description":""},"creator":{"@type":"Person","name":"","url":"https:\/\/asur.dev\/amuravela.com","image":"https:\/\/asur.dev\/amuravela.com","description":""},"publisher":{"@type":"Organization","name":"Asur Bernardo","url":"https:\/\/asur.dev\/amuravela.com","logo":{"@type":"ImageObject","url":"\/logo-amp-article.png","width":"600","height":"60"}},"mainEntityOfPage":"https:\/\/asur.dev\/amuravela.com\/en\/amuravelas\/lamuravela-1995\/","keywords":"null","genre":"null","articleSection":"Every Amuravela since 95"}</script><header><div class=breadcrumbs><a href=https://asur.dev/amuravela.com>Home</a>
/
<strong></strong>/
<strong></strong>/
<strong></strong>/
<strong></strong></div><div class=language-selector><a href=https://asur.dev/amuravela.com/es>Español</a>
<strong>English</strong></div></header><main class=main><article class=content><h1 id=lamuravela-1995>L&rsquo;Amuravela 1995</h1><p>En el nombri de Jesús<br>y la Virgin Soberana,<br>vou ichar l&rsquo;Amuravela<br>comu San Pedru asperaba.</p><p>Bonus ya filicis días<br>lus tengas, Apostul Santu,<br>aqui tamus n&rsquo;a Rivera<br>igual que todus lus añus,<br>pa dati&rsquo;l nuastru saludu<br>ya filicitati&rsquo;l Santu,<br>y&rsquo;al mesmu tiampu tamián,<br>al bon Apostul San Pablu<br>queremus filicitar,<br>por ser guai el s&rsquo;onomasticu;<br>ya si cuadra a San Pablin<br>anqui esti nun sea santu,<br>peru cerranus las fiastas<br>ya danus pasu al descansu.</p><p>Esti añu Santu Hermosu,<br>a poucas nun hay relatu,<br>peru comu pasou siampri<br>bian notamus la tou manu,<br>¡a última hora!, ¿guais?,<br>peru salvamus outru añu.<br>Porqui comu ya isquirbiara<br>fai tiampu Elvira Bravo:<br>&ldquo;Non da mas que pasin siglus<br>nin que haiga outrus socesus,<br>nin lus viaxis a la lluna,<br>nin paseus po&rsquo;l fermamentu<br>en llegandu la tou fecha,<br>¡lu que val, sos tú, San Pedru!&rdquo;.</p><p>Dispuás del introitu esti<br>pa ir la voz acoplandu,<br>vou imprimar a cuntati,<br>lu que venu sucidiandu<br>en Cuideiru, en España<br>ya en esti mundu mundanu.<br>Has tar atentu, Patrón,<br>que ya mi tou priparandu.</p><p>Comenzarei a diciti<br>que rispitivi a lu nuastru,<br>nun fuarun bonas las nuavas<br>que tuviamus esti añu,<br>la costera de bunitu<br>nun venu comu asperabamus,<br>ya hasta tuviamus poblemas<br>con cántabrus ya con vascus,<br>que nu nus deixaban ¿guais?<br>atracar en lus sos puartus.</p><p>Nun abastan lus franchutis<br>que nus apresan lus barcus,<br>que entre nusoutrus mismus<br>nus cabamus amarrandu.<br>La verdá, ya que bian puocu<br>ta faciandu esti Gubiarnu,<br>que aú quiara que negocia<br>acaba siampri cidiandu:<br>Hichannus de Canada<br>deixandu a la xanti al paru,<br>ya hasta nus toman el pelu<br>lus moracus de Marruacus,<br>comu estu siga asina,<br>nin al chanquili ni al bígaru,<br>vamus poder didicanus.<br>En la pesca de baxura<br>algu mirluza garramus,<br>peru estus últimus mesis,<br>qu&rsquo;antis tuvu iscasiandu<br>que nus entróu la caballa,<br>ya esu nun suali ser buanu.</p><p>El día quinci de marzu<br>venu la disgracia&rsquo;l puablu,<br>cuandu cuatru mariñeirus<br>qu&rsquo;el sostentu iban ganandu,<br>a la altura&rsquo;l Cabu Vidiu,<br>en el llugar de lus Negrus,<br>surprindiulus una fola<br>y&rsquo;alli mesmu piriciarun,<br>foi un dolor en Cuideiru<br>que nus deixou sin aliantu,<br>tres días de llutu ¿guais?,<br>decretrou el Yuntamiantu.<br>Celebramus funeralis<br>al aparecer lus cuarpus,<br>que, tuvía por desgracia<br>unu nus sigui faltandu.<br>Ayudanus, Santu Hermosu,<br>a poder prontu atopallu,<br>pa enterrallu en cementeriu<br>que y&rsquo;au reposan lus muartus,<br>ya has de dicinus tamián,<br>en que ti tamus fallandu.</p><p>San Pedru, tu que pescasti<br>peixis en maris lejanus,<br>ya visti al nuastru Siñor,<br>por inrriba&rsquo;l agua andandu,<br>siguru nun si ti dióu<br>el casu qu&rsquo;aqui tuviamus:<br>Un jabalí ¿güisti tú?,<br>unus pixuatus &ldquo;pescarun&rdquo;,<br>peru nun piansis qu&rsquo;en monti<br>nin con fusil disparandu,<br>qu&rsquo;el pescador de Cuideiru,<br>nunca usou armas de fuau,<br>yá, qu&rsquo;el gochu salvajau,<br>taba n&rsquo;el agua anadandu.<br>Al principiu, ellus pensaban<br>qu&rsquo;iba d&rsquo;algún peix istrañu,<br>o inclusu qu&rsquo;iba una foca,<br>qu&rsquo;el rumbu taba pirdiandu,<br>peru lluau apercatarunsi<br>qu&rsquo;era animal de secanu<br>ya con truelis ya gaxartis<br>cunsiguiarun atrapallu,<br>nun piansis qu&rsquo;estu foi fácil,<br>que is costóu un bon traballu.<br>Pa esi llibru de lus recus<br>hemus de recomendallus.</p><p>L&rsquo;Amuravela de Oru,<br>en Agostu entregamus<br>cumpliandu la tradición,<br>a quian si esmeróu po&rsquo;l puablu.<br>Tiníala miricía<br>quian la ricibíu esti añu,<br>que foi la Comunidá<br>Parroquial de lus pixuatus.<br>Asistíu mucha xanti,<br>al autu que celebramus<br>n&rsquo;el Restauranti Mariñu.<br>Cena por todu lu altu,<br>descursus, de lu más bonu,<br>ya&rsquo;l Coru de Santiaguín,<br>que llegóu a intusiamanus.<br>Presonajis emportantis,<br>aqui viniarun a honranus,<br>ya lus que nun si acercarun,<br>algún iscritu unviarun<br>disculpandu la so ausencia<br>y&rsquo;a Ernestu filicitandu,<br>Solu unu ichamus en falta,<br>que foi del Alcaldi nuastru,<br>la verdá, estu dulíunus,<br>porqui&rsquo;l premiau iba&rsquo;l puablu</p><p>Las Navidadis muy bonas<br>anque tuviamus mal tiampu,<br>Nacimiantus, hubu dos,<br>el de diantru de paraus,<br>que pa esu tan abillugu,<br>ya&rsquo;l de fuara en muvimiantu.<br>Ya dispuás en Nuachibuana<br>tuviamus la Misa&rsquo;l Gallu.<br>¿Nu asonarun vellancicus<br>en altas-vocis po&rsquo;l puablu?<br>pos tinian que ponellus,<br>comu si feixu outrus añus,<br>que ti daba la imprisión<br>qu&rsquo;iban anxilis cantandu.</p><p>En la vispura de Reis,<br>lus del Urianti viniarun,<br>peru afetaus po la crisis<br>po lu que tabamus viandu,<br>¿Aú deixarun las carrozas,<br>lus camellus ya caballus?,<br>nus priguntabamus todus,<br>quedandu mediu asoraus.<br>La isplicación, foi bian clara:<br>comu ellus son tan buanus,<br>aforrarun en trasporti<br>pa traenus bonus rigalus<br>ya esi foi el mutivu,<br>de vinir a piá andandu.<br>Dati cuanta San Pidrin,<br>que tantu aforrar quixarun,<br>que a Baltasar, el Rey negru,<br>ni maquillaji i punxarun,<br>nin lu aprindiarun ¿guais­?<br>a falar en castellanu,<br>él, siguru algu nus dixu,<br>peru nun lu cumprindiamus.</p><p>La Semana Santa, foi<br>n&rsquo;el mes d&rsquo;Abril esti añu,<br>que nunca tian fecha fija,<br>son fiastas de muvimiantu.<br>Las prusiciones muy bonas<br>ya acompañounus el tiampu,<br>asina taba de xanti,<br>que nun si cabía&rsquo;n puablu.<br>El Calvariu celebrousi<br>comu siampri en Xuavis Santu,<br>peru hubu una novedá,<br>que quian lu ichóu, foi Santiagu,<br>ya feixulu muchu bian,<br>ricordandu tiampus viayus.<br>Al día siguianti Viarnis,<br>el Santu Intiarru tuviamus,<br>con gran devoción ya xanti,<br>al Siñor acompañandu.<br>Con la Vixilia ya Venias,<br>cabóu el Sabadu Santu,<br>dexandu asina al Siñor ,<br>outra vez risucitau.<br>Peru con estu ya todu,<br>en falta ichamus algu,<br>que son aquellus uficius<br>que tiniamus antañu:<br>la prusición del Encuentru<br>ya tamián el Desenclavu,<br>que si facian na Plaza<br>ya daba gloria mirallu.<br>Estu pa m&rsquo;idea ¿guais?,<br>habia que recuperallu.</p><p>Ya nun tianin más disculpa<br>lus que quedan cilibatus,<br>qu&rsquo;aparti del Juez ya&rsquo;l Cura,<br>puadin faer casamiantus<br>lus alcaldis ya cevilis<br>que tan nus Ayuntamiantus.<br>Estus, son lus que mijor<br>tan el negociu esplotandu,<br>que comu ya novedá,<br>ya tianin bon pirsupuastu,<br>a casasi con alcaldis<br>van las pareas a ciantus,<br>puánin-is el cochi, adornus,<br>ya&rsquo;l viaxi is caban pagandu,<br>al menus unu en Marbella<br>asina lu vian faciandu.<br>Nun sei aú nus vei llevar,<br>tantu descristianamiantu.<br>Por si acasu D. José<br>ta faciandu outrus trabayus,<br>qu&rsquo;el día la Cabalgata,<br>tuvu prindiandu petardus<br>¿Ya sabis aú lu facia?<br>debaxu del Yuntamiantu,<br>menus mal, ¿güisti Tú?<br>que Quicu nun taba diantru.</p><p>Ya falanduti de bodas,<br>una esti añu tuviamus<br>que foi de gran emportancia.<br>El deciochu de marzu,<br>la Infanta Doña Elena,<br>que ya fia del Rey nuastru,<br>na Catedral de Sivilla,<br>casousi con gran boatu,<br>fuarun a la cirimonia<br>más de milenta invitaus,<br>ya del sou bolsu ¿güisti?,<br>pagou Xuan Carlus lus gastus,<br>que una fia compañeru,<br>a diariu nun la casamus.<br>La novia taba muy guapa,<br>y&rsquo;allegris lus sivillanus.</p><p>Outra vez más, San Pidrín,<br>ilicionis cilibramus,<br>-d&rsquo;esta nu hay quian nus apari<br>salimus a una por añu-<br>pa escoer lus Concejalis,<br>Alcaldis pa Yuntamiantus<br>ya pa Deputáus tamián,<br>al mesmu tiampu votamus,<br>qu&rsquo;estus son lus mandamasis<br>qu&rsquo;ahora han de gobernanus.</p><p>Aquí en puablu ganóu Quicu,<br>peru estu taba cantau,<br>que pa que surda Cuideiru,<br>abondu si tá destandu,<br>asina que dai salú<br>ya que viva muchus añus.</p><p>De lu que pasa po&rsquo;l mundu,<br>casi mejor nin falamus,<br>que si ti lu cuntu todu,<br>baxas del Cialu curriandu<br>ya Tú nun tiánis edá,<br>pa que andis puri viaxandu.<br>Estu tian muy mal arreglu,<br>que pa mi ya cousa&rsquo;l diañu,<br>amás, tenerás nuticias<br>que ti unvia el Padri Santu,<br>qu&rsquo;el probi abondu nus diz,<br>peru nu i faemus casu.<br>Cada vez surdin más guerras,<br>que las siguin cunsintiandu<br>lus que si llaman ¿güisti?,<br>&ldquo;paisis desarrollaus&rdquo;.<br>¿Qué da más que mandin cascus<br>amariallus o azulaus?,<br>si miantras ellus nun quiaran,<br>ha siguir el liu armau.</p><p>Aú nun nus queda nada,<br>ya en España, Patrón Santu,<br>tirminóu la currución,<br>porqui cabarun lus cuartus,<br>-lus cian añus d&rsquo;honraez,<br>paemi que si esfumarun-.<br>asina que lus que vengan,<br>nun sei d&rsquo;aú van sacallu.<br>Vou faceti una prigunta<br>por ver si tas Tú enteráu:<br>¿Tas siguru, San Pidrín,<br>que Roldán tá encarceláu?,<br>porqui con el cirriburri<br>que amontarun p&rsquo;atrapallu,<br>si ti digu la verdá,<br>tuvía nu lu tengu claru.<br>Ya&rsquo;l teléfanu, Patrón,<br>nun lu tenerás pincháu,<br>¡paiciomi ver el tu nomi<br>en el últimu llistáu!<br>¿U siría Pedru Jota,<br>un piriusista afamáu?.<br>Po lu demás compañeru,<br>el pais vei pogresandu:<br>siguín lus robus, las gualgas,<br>-que hasta lus mélicus ¿guais?<br>tuviárun una esti añu-<br>sicuatrus ya asisinatus.</p><p>Co&rsquo;l tirrurismu nun caban<br>ya muchu menus co&rsquo;l paru,<br>quemannus la fruta en Francia,<br>fainnus amarrar lus barcus,<br>ya somus númeru unu<br>en droga, sida y borrachus,<br>ya con esti panorama&mldr;,<br>¿quiás que ti siga cuntandu?</p><p>Falareiti de las fiastas<br>que ya las tarás Tú viandu,<br>tianin poucas diferencias<br>co las de lus outrus añus.<br>Las orquestas son bian bonas<br>ya con nombris rinombraus:<br>Ahí tianis la Chaslestón,<br>L&rsquo;Azor, La Volcan ya Tangu,<br>que con La Sonora Real,<br>vianin esti añu de nuavu,<br>La Alcatraz ya Duminó,<br>son cunucias d&rsquo;antañu,<br>la Banda ya de Corvera<br>ya lus guaiterus, del puablu,<br>Caraoki pa lus neñus,<br>Títiris ya outrus xuáus.<br>La pirutenia de Cangas,<br>qu&rsquo;ha de golver asordanus,<br>-risuananmi las oreas,<br>tuvía del outru añu-.<br>Paemi a mi que con estu,<br>vei tar abondu animau.</p><p>Ahora, ya vou a deixati<br>que tarás algu cansau,<br>pos siguru que de céu<br>andas purí llevantau,<br>qu&rsquo;el uficiu de porteru<br>ya abondu sacrificau.<br>Peru antis, Santu Hermosu,<br>la bindición ti pidiamus,<br>santificanus la mar<br>ya proteji a lus pixuatus,<br>pa nun tener mas disgracias<br>ya haiga alligría po&rsquo;l puablu.</p><p>Vóu imprimar co lus vivas,<br>si mi queda algu risuallu:<br>¡Viva por siampri San pedru,<br>que ya&rsquo;l porteru del cialu!.<br>¡Outru viva pa San Pablu,<br>qu&rsquo;era natural de Tarsu!.<br>¡Ya que viva San Pablín,<br>que nacéu n&rsquo;esti puablu!<br>Ya lus tres forman el tridu,<br>de las fiastas de Cuideiru.</p><p>Vamus a dar outrus vivas,<br>pa San Xuan, La Madalena,<br>San Lucas ya pa Santiagu,<br>-que lus morus que dexóu,<br>bona guerra nus tan dandu-.<br>ya pa que nadi si celi,<br>¡que vivan todus lus Santus!.<br>¡Vivan las otoridadis<br>que vianin a vesitanus!,<br>y&rsquo;a las que nus vianin,¿guais?,<br>un viva tamián is damus,<br>¡Que viva la Lola Floris,<br>qu&rsquo;ha tar cuntigu n&rsquo;el Cialu!.<br>ya tamian con Juaquin Prat,<br>taréis to&rsquo;l día xugandu.<br>¡Que viva Avanti Cuideiru,<br>qu&rsquo;andan deixandu bian altu,<br>el pabellón d&rsquo;esti puablu!.<br>Vivan todus lus presentis,<br>ya que vualvan outru añu,<br>un viva pa lus osentis,<br>ya pa lus que tan danzandu.<br>Viva la tilivisión,<br>lus pidióricus ya &lsquo;l rádiu<br>¡Ya viva la nuastra copla,<br>qu&rsquo;anqui venga una catombi,<br>en llegando la tou fiasta,<br>siguiremus recitandu!:</p><p>¡MIENTRAS CUDILLERO VIVA,<br>Y DURI LA FUENTI&rsquo;L CANTU,<br>VA SAN PEDRU A LA RIBERA,<br>CON TODOS LOS DEMAS SANTOS!</p><p>¡Amura vela! ¡Isa vela!<br>¡Fuego a babor!¡Fuego a estribor!<br>¡¡¡Viva Pedro!!!</p></article></main><footer class=footer><div class=copyright>© L'Amuravela 2020</div></footer></body></html>