<!doctype html><html lang=es><head><meta charset=utf-8><meta name=robots content="noindex"><meta name=viewport content="width=device-width,minimum-scale=1,initial-scale=1"><title>L'Amuravela 1996</title><meta name=description content><link rel=canonical href=https://amuravela.com/english/amuravelas/lamuravela-1996/><link rel=sitemap href=https://amuravela.com/sitemap.xml type=application/xml><meta property="og:title" content="L'Amuravela 1996"><meta property="og:url" content="https://amuravela.com/english/amuravelas/lamuravela-1996/"><meta property="og:description" content><meta property="og:image" content="https://amuravela.com/logo.png"><meta property="og:type" content="article"><meta property="og:site_name" content><meta name=twitter:card content="summary_large_image"><meta name=twitter:title content="L'Amuravela 1996"><meta name=twitter:url content="https://amuravela.com/english/amuravelas/lamuravela-1996/"><meta name=twitter:description content><meta name=twitter:image content="https://amuravela.com/logo.png"><meta name=twitter:site content><meta name=theme-color content="#333"><link rel=manifest href=https://amuravela.com/manifest.json><link rel=icon type=image/png sizes=32x32 href=https://amuravela.com/icons/favicon-32x32.png><link rel=icon type=image/png sizes=16x16 href=https://amuravela.com/icons/favicon-16x16.png><link rel=apple-touch-icon sizes=180x180 href=https://amuravela.com/icons/apple-touch-icon.png><link rel=preconnect href=https://fonts.gstatic.com><link href="https://fonts.googleapis.com/css2?family=Dancing+Script:wght@700&family=Playfair+Display:ital,wght@0,400;0,700;1,400;1,700&display=swap" rel=stylesheet><style>body{font-family:playfair display,serif;text-align:center;font-size:1.25rem}h1,h2,h3{font-family:dancing script,cursive;font-size:5rem}img{max-width:100%}</style></head><body><amp-analytics type=gtag data-credentials=include><script type=application/json>{"vars":{"gtag_id":"","config":{"":{"groups":"default"}}},"triggers":null}</script></amp-analytics><script type=application/ld+json>{"@context":"http://schema.org","@type":"BreadcrumbList","itemListElement":[{"@type":"ListItem","position":1,"item":{"@id":"https:\/\/amuravela.com","name":"Inicio"}},{"@type":"ListItem","position":2,"item":{"@id":"https:\/\/amuravela.com\/english\/","name":"English"}},{"@type":"ListItem","position":3,"item":{"@id":"https:\/\/amuravela.com\/english\/amuravelas\/","name":"Amuravelas"}},{"@type":"ListItem","position":4,"item":{"@id":"https:\/\/amuravela.com\/english\/amuravelas\/lamuravela-1996\/","name":"Lamuravela 1996"}}]}</script><script type=application/ld+json>{"@context":"http://schema.org","@type":"BlogPosting","image":"https:\/\/amuravela.com","url":"https:\/\/amuravela.com\/english\/amuravelas\/lamuravela-1996\/","headline":"L\u0027Amuravela 1996","alternativeHeadline":"L\u0027Amuravela 1996","dateCreated":"2019-12-12T23:59:59","datePublished":"2019-12-12T23:59:59","dateModified":"2019-12-12T23:59:59","inLanguage":"es","isFamilyFriendly":"true","copyrightYear":"2019","copyrightHolder":"","accountablePerson":{"@type":"Person","name":"","url":""},"author":{"@type":"Person","name":"","url":"https:\/\/amuravela.com","image":"https:\/\/amuravela.com","description":""},"creator":{"@type":"Person","name":"","url":"https:\/\/amuravela.com","image":"https:\/\/amuravela.com","description":""},"publisher":{"@type":"Organization","name":"Asur Bernardo","url":"https:\/\/amuravela.com","logo":{"@type":"ImageObject","url":"\/logo-amp-article.png","width":"600","height":"60"}},"mainEntityOfPage":"https:\/\/amuravela.com\/english\/amuravelas\/lamuravela-1996\/","keywords":"null","genre":"null","articleSection":"Every Amuravela since 95"}</script><a href=https://amuravela.com>Volver</a><main class=main><article class=content><h1 id=lamuravela-1996>L&rsquo;Amuravela 1996</h1><p>En el nombri de Jesús<br>y la Virgen Soberana,<br>vou ichar L&rsquo;Amuravela,<br>comu San Pedru asperaba.</p><p>Excelsu Siñor San Pedru,<br>Apostul ya Patrón nuasu,<br>pescador de Galilea<br>ya primer Papa cristianu.<br>Tianis aquí a lus pixuatus<br>con alligría n&rsquo;el cuarpu,<br>pa rinditi pleitisía<br>ya festejar el tou Santu.<br>Fixímus misa soleni<br>ya en prusición ti sacamus,<br>dimustrandu una vez más<br>que sos en Cuideiru &lsquo;l amu.<br>Nun piansi que tá n&rsquo;ulvidu<br>el compañeiru San Pablu,<br>peru&mldr;tian que dasi cuanta,<br>que guay ta en sigundu planu,<br>ya si si quiar enterar<br>de lus acunticimiantus,<br>que garri una bona silla<br>ya que si sianti al tou llau,<br>que si Tú mi das la venia<br>imprimu ya co&rsquo;l relatu.</p><p>La mar, San Pidrín Hermosu,<br>nunca vian comu asperamus,<br>que siampri nus falla el peix<br>cuandu más apuraus tamus,<br>ya, a lus que is debemus perras,<br>paez que lus manda&rsquo;l diañu<br>desfrazaus d&rsquo;abezadariu,<br>¡trannus las lletras a ciantus!<br>ya siampri quiarin cobrar,<br>¡nun tianin nin pizca dualu!.<br>Anque, a diciti verdá,<br>nun apodemus queixanus,<br>sobre todu de mirluza,<br>n&rsquo;us mesis d&rsquo;Abril ya Mayu;<br>era algu piquiñina,<br>ya&rsquo;l preciu, taba algu baxu,<br>peru había unas mareas<br>qu&rsquo;iban de campiunatu;<br>bian si notaba, San Pedru,<br>que s&rsquo;acercaba&rsquo;l tou Santu,<br>ya que un güayin nus ichasti<br>pa ir poucu a poucu aflotandu,<br>ya, asina festejati,<br>tiniandu n&rsquo;el bolsu cuartus.</p><p>De costeras de bunitu<br>ya d&rsquo;ardora, Patrón Santu,<br>apenas puadu falati,<br>pos casi nun van lus barcus,<br>ya lus poucus que tenemus<br>nun vendin en esti puartu.<br>¡De bian poucu nus sirvíu<br>custruir el mualli nuavu!<br>anque, la culpa, ¿güisti?<br>foi lu muchu que tardarun,<br>ya esi fallu, San Pidrín,<br>outrus bian lu aprovecharun.<br>Lus de la Cumunidá,<br>bonas mareas truxarun,<br>más que nada, de mirluza,<br>ganandu así abondus cuartus;<br>nun son comu las del pinchu<br>nin sabin falar pixuatu,<br>peru lu qu&rsquo;importa ¿güais?<br>ya que las garran a ciantus,<br>ya esu, a las muyaris,<br>gustais p&rsquo;andar prisumiandu.</p><p>Co lus ingulis, tamian,<br>algún poblema tuviamus<br>qu&rsquo;al Santa Teresa Unu,<br>en&rsquo;a mar nus lu apresarun<br>peru&rsquo;l patrón, qu&rsquo;iba Tanti,<br>solucionóu bian el casu,<br>que falaban-i en inglés<br>ya el rispundía en pixuatu<br>ya comu nun s&rsquo;intindian<br>prontu lu deixarun sualtu.</p><p>Tenemus una motora<br>que ya de lu más modernu,<br>¡amás fixárunla aquí!<br>en Cajeau Astillerus,<br>el nombri: &ldquo;Hermanus Bustu&rdquo;,<br>ya de Quilinu el Carmenchu,<br>de patrón, vei Marcilinu,<br>¡que d&rsquo;esta sal inginiaru!<br>¡mi alma! la d&rsquo;aparatus<br>que n&rsquo;el puanti i mangarun!,<br>ya pur si unu s&rsquo;aviría,<br>todu vei por duplicau,<br>ya lus mariñeirus, ¿guais?,<br>van a cubiertu tapaus,<br>pa que nu is peguin lus zurrius<br>ya nu andin acatarraus.</p><p>De fallicius n&rsquo;a mar,<br>dos tuviamus esti añu,<br>José Antoniu, n&rsquo;Avilés,<br>ya Laudilinu, aquí al llau.<br>A lus dos San Pedru Hermosu,<br>tenlus cuntigu n&rsquo;el Cialu;<br>¡ya mirati ver si aparas<br>de llevar tantu pixuatu!<br>que tianis más ahí inriba<br>que lus que quedan n&rsquo;el puablu,<br>ya comu amás sos llistu<br>siampri llevas a lus buanus.</p><p>Vaya fiasta que fixímus<br>en agostu&rsquo;l día cuatru:<br>foi todu pa ricibir<br>al iquipu de pixuatus,<br>que n&rsquo;a teli de Madrí<br>deixarun muy altu al puablu.<br>-Si faltaba algún rincón<br>del universu creau<br>por conocer a Cuideiru,<br>ya nun queda desculpáu-<br>En&rsquo;a capital d&rsquo;España,<br>fixárun el desembarcu<br>pa ir a partecipar<br>&ldquo;N&rsquo;esti sol a calentanus&rdquo;<br>y&rsquo;a poucas si afuagan todus<br>n&rsquo;el autocar qu&rsquo;is punxarun,<br>peru una vez allí<br>tilivisión cunquistarun,<br>comu cuandu a la Flurida<br>lus nuastrus viayus llegarun.<br>Al frenti la ispidición,<br>iba el Alcaldi nuastru,<br>qu&rsquo;a poucas i quita el puastu<br>a Alvarez del Manzanu,<br>¡escondéusi tras del osu<br>por si Quicu iba a buscallu!<br>Ya nun ti quiaru cuntar<br>lu que Sergiu tuvu armandu,<br>¡que hasta nus tilidarius<br>paemi quirian sacallu!<br>pos con tanta moza guapa<br>iscapabansi lus guayus,<br>¡nu habia quian lu aparara,<br>trouxu turciu&rsquo;l piscauzu!<br>Lu mesmu que i paso a Vitor,<br>peru esti, por dasi un bañu,<br>pa m&rsquo;idea, ¿que pensaba,<br>que taba n&rsquo;el puartu nuavu?.<br>Peru foi n&rsquo;el cuncursu,<br>aú quedóu dimostrau<br>lu que lus pixuatus somus,<br>fuarun a lus outrus puablus<br>unu a unu eliminandu<br>y&rsquo;asina en&rsquo;a final,<br>de siguida si mangarun,<br>ya comu bonus vikingus<br>al asaltu si lanzarun,<br>ganandu de primer premiu<br>un estandarti muy guapu,<br>que na uficina turismu<br>lu tuviarun ixpuniandu.<br>Nun tengu más que dicir<br>a todu&rsquo;l iquipu &ldquo;A&rdquo;<br>en nombri de lus pixuatus:<br>muchas gracias compañeirus,<br>ya si esti añu nus vais,<br>ya porqui vus tianin miadu.</p><p>El vintiochu Sitiambri,<br>foi un gran día p&rsquo;al puablu,<br>pos en&rsquo;as Iscualas Selgas<br>L&rsquo;Estitutu nagurarun,<br>ya esu, era algu Patrón,<br>que fai añus asperabamus,<br>peru, nun nus allegaba<br>ya&rsquo;l tiampu iba pasandu,<br>pur fin, ya lu cunsiguimus<br>ya había que celebrallu.<br>De prisonas emportantis,<br>un marasmas ¿guais?, viniarun:<br>El Menistru Educación<br>ya&rsquo;l de la Cencia xuntaus,<br>el que mandaba en Defensa<br>que pa esu ya pixuatu,<br>ya&rsquo;l Prisidenti Marqués,<br>que paemi ya apegau,<br>peru el que más anchu taba,<br>era el Alcaldi nuastru,<br>que ¿güisti? nu i cabía<br>ni un granin d&rsquo;arroz&mldr; en cuarpu,<br>muchu niñin, muchu padri,<br>ya&rsquo;l final muchus aplausus.<br>Peru nun si is ucurriu<br>ir hasta Pozu de pasu,<br>ya ver aquellas iscualas<br>comu si tan dirrumbandu,<br>que paecin la Cinicianta<br>que nus cuntan en&rsquo;us cuantus.</p><p>El día de Nuachibuana<br>un tarremotu tuviamus,<br>peru ¡va! foi piquiñin<br>ya nun causou ningún dañu.<br>El picentru, taba en Lugu;<br>asi qu&rsquo;era primu hermanu.<br>La Virgin ya San José,<br>pa mi que ni si enterarun,<br>esu qu&rsquo;el Niñu Jesús<br>anda ligeru de suañu.<br>Lus que nun puadin durmisi<br>son, Patrón, lus Reis Magus,<br>que tá el Papá Noel<br>quiriandu quitais el puastu,<br>y&rsquo;amás, xuga con ventaja<br>que vian en ciarvu avolandu,<br>ya comu ya más modernu,<br>tian muchus más adelantus.<br>Peru esu Santu Hermosu<br>nun tinía qu&rsquo;emportanus,<br>pos lus Magus del Urianti<br>son lus que a Dios adorarun,<br>ya son lus que desde siampri<br>lus rigalus nus truxarun,<br>yo al menus, dígulu aquí,<br>¡nun vou ahora a cambiallus!</p><p>Fuamus llamaus a las urnas,<br>el dumingu tres de marzu,<br>ya del risultau ¿güisti?<br>salíu un gubiarnu nuavu,<br>¡que lus que ganaban siampri,<br>en esta ucasión, pirdiarun!.<br>Peru al nuavu Prisidenti,<br>casi dos mesis tardarun<br>pa facei la &ldquo;vistidura&rdquo;,<br>¿nun ti paez muchu tiampu?<br>Güi dicir que lus sastris,<br>iban catalan ya vascu.<br>Si i lu encargara a Pipín,<br>siguru iba tar más guapu,<br>¡anqui te desentrenau<br>des-que trabaya n&rsquo;el bancu!.<br>Por esu al siñor Aznar,<br>mucha suarti i deseamus<br>ya que miri algu p&rsquo;Asturias,<br>que bian lu nisicitamus.</p><p>Semana Santa, en Abril,<br>llucida, ya con bon tiampu,<br>las prusicionis más guapas<br>cada añu van risultandu,<br>Mafre co lus sus cofradis<br>muchu bian l&rsquo;urganizarun,<br>ya a la xanti, ¿guais, Patrón?,<br>gustai, ya vei rispundiandu.<br>Hubu Lárimas, Calvariu,<br>Silenciu ya Santu Intiarru,<br>acabandu co las Venias<br>el día Sabadu Santu,<br>tampoucu quiaru ulvidami<br>de la del Dumingu Ramus.<br>Cumpliandu co la custumi,<br>lus sermonis nun faltarun,<br>que ahí taba&rsquo;l padri Mingu<br>cunsiguiandu emocionanus.<br>A él ya&rsquo;l padri Virxíliu,<br>dibiríamus premialus,<br>pos desde magar que vianin<br>son casi comu pixuatus.</p><p>En cuantu al tiampu, San Pedru,<br>¿que quiás que ti cunti, Hermanu?,<br>tuvu todu muy normal,<br>hasta que nus llegóu mayu,<br>nun aparóu de llover<br>ya hasta hubu friu ya viantu,<br>¡you, la verdá, bian penséi<br>que cababa falopandu!<br>Estus cambius, pa mi idea,<br>unvianuslus el diañu,<br>si non, ¿comu si ixplican<br>esus furacus n&rsquo;el cialu,<br>que fan que la capa ozonu<br>vaya disapariciandu?<br>esu, ya que quiar subir<br>pa ir a quitavus el mandu,<br>asina que si lu ves,<br>puadis bian esgarduñalu,<br>ya si non, dai co las llavis<br>miantras lu garras po&rsquo;l rabu.</p><p>En Englaterra, las vacas<br>paez que lloucas si gulviarun,<br>anque nun ya d&rsquo;estrañar,<br>tardarun abondu tiampu,<br>yo bian pensei que nu había<br>ningún britanicu cuardu,<br>pos con lus lius que tianin<br>de disvurcius ya outrus cuantus,<br>nun ya pa golvesi lloucu<br>ya p&rsquo;andar cabeza abaxu.<br>Lu mesmu que anda&rsquo;l mundu<br>ya nadi vian arreglallu,<br>que siguimus co las guerras<br>murriandu la xanti a ciantus,<br>cuandu caban en un sitiu<br>imprimanla en outru llau,<br>la quistión ya vender armas<br>ya siampri tianin mercau.<br>Aqui nun tenemus guerra<br>peru ETA,fai atentaus,<br>ya cuandu non, garra xanti<br>pa llevallus sicuestraus.</p><p>La cultura en Cuideiru<br>vei poucu a poucu omentandu,<br>que pa esu hay asociacionis<br>que si andan procupandu,<br>asina que vou falati<br>de lus premius que si diarun,<br>ya de outrus autus, que dan<br>realci ya fama&rsquo;l puablu:<br>De masas coralis ¿guais?,<br>el quintu encuantru fixarun<br>lus del Avanti Cuideiru,<br>que abondu tan traballandu,<br>¡nun sei d&rsquo;aú sacan tiampu,<br>co lu que andan viaxandu!.<br>Tamián a Doña Maruja,<br>la noraguana unviamus,<br>pos la Cruz d&rsquo;Alfonsu&rsquo;l Sabiu<br>en Madrí i la impuxarun.<br>Hubu d&rsquo;Oru Curadillu,<br>con Salas hermanamiantu,<br>ya hasta&rsquo;l Centru de Madrí<br>formau po lus asturianus,<br>a lus d&rsquo;Avanti Cuideiru<br>un urugallu entregarun.<br>L&rsquo;Amuravela de Oru<br>a Proyetu Homi i diarun<br>po lu muchu que si destan<br>contra la droga luchandu,<br>ya en esi mesmu día,<br>una ispusición tuviamus<br>d&rsquo;artis de pesca ya iscudus<br>con apillidus pixuatus,<br>el autor, Piu Guillermu,<br>que feixu un gran traballu,<br>pa qu&rsquo;asina conozcamus<br>mijor l&rsquo;historia del puablu.</p><p>¡Casousi la Ruciitu!<br>¿nun sabis de quian ti falu?<br>¡ya la fia de Carrascu<br>ya de Ruciu Juradu!<br>Paez mintira miou probi<br>qu&rsquo;andis así despistau,<br>bian si nota que nun miras<br>rivistas de lu mundanu;<br>salíu en Semana, Lecturas,<br>en Hola&mldr; ya en hasta luagu,<br>¡ni en las bodas de Caná,<br>había tantu invitau!<br>El noviu, iba de todus<br>el más acaramelau,<br>¿quian i lu iba dicir?<br>¡más gorda nun entra en prau!<br>pasóu de guardia civil,<br>a ser guardia de &ldquo;jurau&rdquo;.<br>Ya ella, a Santa Rita<br>puadi isi encomendandu,<br>si non, nun la veu yo<br>de modelu trabayandu.</p><p>Falanduti de modelus,<br>teu que cuntati algu<br>referenti a lus vistius<br>ya todus lus demás trapus.<br>Las faldas por la rudía<br>las muyaris tan llevandu,<br>pasarun de insiñar<br>a tar ahora insinuandu,<br>¡nun sei que será pior,<br>ahora hay qu&rsquo;imaginallu!.<br>Las chaquetas de lus homis<br>con tres botonis o cuatru;<br>tan de moda lus chalecus,<br>lu mesmu en tela qu&rsquo;en cuaru,<br>ya, igual si llevan llisus,<br>que a rayas o con cuadrus.<br>Lus pelus, de culurinus,<br>ya mijor cuantu más rarus,<br>¡la verdá! hailus Patrón,<br>¡que van de un verdi marcianu!<br>¡na más is falta l&rsquo;antena<br>ya ir en platillu avolandu!<br>Tamián si llevan pindiantis<br>por todu&rsquo;l cuarpu mangaus:<br>en oreas, en la llengua,<br>en ñaricis ya en piscuazu,<br>ya nun ti nombru outrus sitius<br>que tan muchu mas abaxu,<br>a esti pasu a un colador<br>si van cabar pariciandu.</p><p>Lu que nun pasi en Cuideiru<br>nun ucurri en ningún llau<br>¿visti de cuandu un ochoti,<br>tá por treci homis formau?<br>Pos&mldr; aquí hailu miou probi,<br>lus &ldquo;Pon de beber&rdquo; llamaus;<br>tinían que las muyaris<br>faer outru titulau:<br>&ldquo;En casa vus asperamus,<br>pa cuandu llegueis mamaus&rdquo;;<br>comu cunsigan faellu<br>ya te todu urganizau,<br>lus Cholu, Firiu ya ecetras,<br>daibus ya por fastidiaus,<br>García ya Agustin<br>por cilibatus salvaus.</p><p>Hubu outru sucidíu<br>que mirez el ser cuntau:<br>ya&rsquo;l casu qu&rsquo;a Covadonga<br>una ixcursión fixarun<br>pa vesitar La Santina<br>ya pasar un día d&rsquo;asuatu,<br>peru por poucu ¿güisti?<br>vianin todus lisionaus,<br>caerun unus po&rsquo;l monti,<br>outrus la pata mitiarun&mldr;<br>en total d&rsquo;escalabraus,<br>paemi que ochu cuntarun.<br>El poblema paez que tuvu<br>en el día qu&rsquo;iligiarun,<br>nun sabían qu&rsquo;el seis de juniu<br>d&rsquo;esti añu n&rsquo;el que tamus,<br>iba&rsquo;l día de la güestia<br>ya nu era p&rsquo;andar viaxandu;<br>¿nun ves que lus culumbianus<br>de casa nun si muviarun,<br>ya pasarun todu&rsquo;l día<br>a niñinus bautizandu?<br>Pa outra vez qu&rsquo;espabilin<br>ya mirin el calandariu,<br>o que faigan un siguru<br>contra rutura de guasus.</p><p>Las fiastas que ti faemus,<br>han ser sonadas esti añu,<br>que d&rsquo;esu, ha d&rsquo;encargasi<br>la pirutenia de Pablu,<br>¡desde Cangas de Narcea<br>vianin aquí p&rsquo;atronanus!<br>Orquestas de las mijoris<br>esti añu contratarun,<br>haylas abondu famosas<br>ya las que nu lu son tantu,<br>dispuás de tocar aquí&mldr;<br>tianin el camín abiartu,<br>que ya lu diz el reflan:<br>desde Cuideiru p&rsquo;al Cialu.<br>Atuación del Coru Mixtu<br>que siguru ha deleitanus,<br>de la Banda de Corvera,<br>ya lus gaiteirus del puablu.<br>Animación ya xareu,<br>siguru nu ha de faltanus,<br>Tú notariaslu bian,<br>veuti con cara de suañu,<br>siguru que ti pasasti<br>toda la nuachi dispiartu,<br>peru son las fiastas tuyas<br>ya tianis que perdonanus.</p><p>Ahora, vou a tirminar<br>ya deixati hasta outru añu,<br>peru antis, comu siampri,<br>quiaru faceti unus ruagus:<br>Protéginus, Santu Hermosu,<br>que bian lu nisicitamus,<br>ya bindicinus la mar<br>pa que haiga peixis a ciantus,<br>danus trabayu i salú,<br>que dineru nu ha faltanus,<br>libranus de todu mal<br>ya fainus un sitiu en Cialu.</p><p>Vou imprimar co lus vivas,<br>por inrriba ya por baxu<br>ya si si mi ulvida algunu,<br>¡qu&rsquo;asperi pa diantru un añu!:<br>¡Que viva en primer llugar,<br>el nuasu Patrón ya Santu!,<br>-esi sos Tú San Pidrín,<br>nun piansis que ti cambiamus-<br>Comu ya&rsquo;l santu mañana,<br>¡que viva&rsquo;l Siñor San Pablu!<br>¡ya que viva San Pablín<br>que ocupa&rsquo;l tercer puastu!<br>¡Viva Santa Anina Hermosa,<br>muy venerada n&rsquo;el puablu!<br>ya outru más pa San Juaquín,<br>que del Siñor son lus gualus,<br>¡Viva Santiagu el Mayor<br>ya San Antoniu&rsquo;l Paduanu!<br>Viva tamián Santa Tecla<br>ya viva&rsquo;l que toca&rsquo;l pianu.<br>¡Vivan lus Santus ya Santas,<br>ya que vivan lus Beatus!<br>Que viva&rsquo;l siñor Marqués,<br>ya viva&rsquo;l Alcaldi nuastru.<br>Que viva la upusición<br>ya lus que tán n&rsquo;el gubiarnu.<br>¡Vivan todus lus presentis<br>ya lus que si osentarun!<br>Mijicanus, argintinus<br>ya&mldr; ¡que vivan lus cubanus!,<br>estus que cuidin a Rius,<br>que ya embajador pixuatu.<br>¡Vivan todus lus danzantis<br>de la plaza ya del puartu!<br>¡Que viva Avanti Cuideiru<br>co las sos geitas tocandu!<br>¡ya outru viva pa Guti,<br>que vaqueiru lu nombrarun!.<br>Un viva pa las orquestas<br>ya outru viva pa lus fuaus,<br>¡vivan lus cochis de choqui,<br>que vianin todus lus añus!<br>¡viva&rsquo;l Xixón ya&rsquo;l Uviadu<br>qu&rsquo;en primera s&rsquo;aguatarun!<br>Que viva&rsquo;l Patrón Mayor<br>que outra vez lu riligiarun.<br>¡Ya viva milenta vecis<br>la copla que ricitamus<br>pa tirminar el Sermón<br>con urgullu lus pixuatus!:</p><p>¡MIENTRAS CUDILLERO VIVA,<br>Y DURI LA FUENTI&rsquo;L CANTU,<br>VA SAN PEDRU A LA RIBERA,<br>CON TODOS LOS DEMAS SANTOS!</p><p>¡Amura vela!¡Isa vela!<br>¡Fuego a babor!¡Fuego a estribor!<br>¡¡¡Viva Pedro!!!</p></article></main><footer class=footer><div class=footer__copyright>© L'Amuravela 2020</div></footer></body></html>