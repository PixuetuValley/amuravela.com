<!doctype html><html lang=es>
<head><meta charset=utf-8>
<meta name=robots content="noindex">
<meta name=viewport content="width=device-width,minimum-scale=1,initial-scale=1">
<title>L'Amuravela 2017</title>
<meta name=description content>
<link rel=canonical href=https://amuravela.com/english/amuravelas/lamuravela-2017/>
<link rel=sitemap href=https://amuravela.com/sitemap.xml type=application/xml>
<script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','')</script><link rel="preconnect dns-prefetch" href=https://www.googletagmanager.com>
<link rel="preconnect dns-prefetch" href=https://www.google-analytics.com>
<link rel="preconnect dns-prefetch" href=https://fonts.gstatic.com>
<meta property="og:title" content="L'Amuravela 2017">
<meta property="og:url" content="https://amuravela.com/english/amuravelas/lamuravela-2017/">
<meta property="og:description" content>
<meta property="og:image" content="https://amuravela.com/logo.png">
<meta property="og:type" content="article">
<meta property="og:site_name" content><meta name=twitter:card content="summary_large_image">
<meta name=twitter:title content="L'Amuravela 2017">
<meta name=twitter:url content="https://amuravela.com/english/amuravelas/lamuravela-2017/">
<meta name=twitter:description content>
<meta name=twitter:image content="https://amuravela.com/logo.png">
<meta name=twitter:site content><meta name=theme-color content="#333">
<link rel=manifest href=https://amuravela.com/manifest.json>
<link rel=icon type=image/png sizes=32x32 href=https://amuravela.com/icons/favicon-32x32.png>
<link rel=icon type=image/png sizes=16x16 href=https://amuravela.com/icons/favicon-16x16.png>
<link rel=apple-touch-icon sizes=180x180 href=https://amuravela.com/icons/apple-touch-icon.png><link href="https://fonts.googleapis.com/css2?family=Dancing+Script:wght@700&family=Playfair+Display:ital,wght@0,400;0,700;1,400;1,700&display=swap" rel=stylesheet><script async src="https://www.googletagmanager.com/gtag/js?id="></script>
<style>*{box-sizing:border-box}body{color:#37301e;font-family:serif;margin:0;padding:0;font-size:1.25rem;min-height:100vh}h1,h2,h3,h4,h5{font-family:dancing script,cursive}h1{font-size:8rem}h2{font-size:4rem}p{line-height:150%}blockquote{font-style:italic}img{max-width:100%}a{font-size:1.5rem;color:#37301e;border-bottom:1px solid #37301e;transition:border-bottom-color .25s ease-out;text-decoration:none}a span.arrow-right,a span.arrow-left{box-sizing:border-box;display:inline-block;-webkit-user-select:none;user-select:none;transition:transform .5s ease-in-out}a:visited{color:#37301e}a:hover{border-bottom-color:transparent}a:hover span.arrow-right{transform:translateX(.3em)}a:hover span.arrow-left{transform:translateX(-.3em)}header{min-height:5vh;font-size:1.5rem;display:flex;margin:0;padding:1rem;justify-content:space-between;align-items:center}header .breadcrumbs{align-items:center}header .language-selector{align-items:center}header .language-selector>*{margin-right:1rem}footer{font-size:1.25rem;display:flex;margin:0;padding:1rem;justify-content:flex-end;align-items:center}footer .copyright{align-items:center}main article{width:100%;display:flex;flex-direction:row;justify-content:center;padding:3rem}main article .summary{top:100px;position:sticky;text-align:center;align-items:center;max-width:50%;min-width:25%;max-height:720px;margin-right:8rem}main article .summary h1{font-size:6rem}main article .summary .author,main article .summary .reciter{font-size:1.25rem}main article .summary .author a,main article .summary .reciter a{font-size:1.25rem}main article .content{flex-direction:column;text-align:center;font-size:1.5rem;max-width:50%;min-width:25%}main article .content p{width:100%}@media only screen and (max-width:800px){body{font-size:1rem}h1{font-size:4rem}h2{font-size:2.5rem}a{font-size:1.25rem}header{font-size:1.25rem;flex-direction:column-reverse}.breadcrumbs{padding:1rem}main article{flex-direction:column;justify-content:start;align-items:center;padding:1rem}main article .summary{top:0;position:relative;max-width:100%;margin-right:0}main article .summary h1{font-size:3rem}main article .summary .author,main article .summary .reciter{font-size:1.1rem}main article .summary .author a,main article .summary .reciter a{font-size:1.1rem}main article .content{max-width:100%;font-size:1.25rem}}</style>
</head>
<body><script type=application/ld+json>{"@context":"http://schema.org","@type":"BlogPosting","image":"https:\/\/amuravela.com","url":"https:\/\/amuravela.com\/english\/amuravelas\/lamuravela-2017\/","headline":"L\u0027Amuravela 2017","alternativeHeadline":"L\u0027Amuravela 2017","dateCreated":"2019-12-12T23:59:59","datePublished":"2019-12-12T23:59:59","dateModified":"2019-12-12T23:59:59","inLanguage":"es","isFamilyFriendly":"true","copyrightYear":"2019","copyrightHolder":"Cesáreo Marqués Valle","accountablePerson":{"@type":"Person","name":"Cesáreo Marqués Valle","url":"authors\/cesario-marques-valle"},"author":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle","image":"https:\/\/amuravela.com","description":""},"creator":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle","image":"https:\/\/amuravela.com","description":""},"publisher":{"@type":"Organization","name":"Asur Bernardo","url":"https:\/\/amuravela.com","logo":{"@type":"ImageObject","url":"\/logo-amp-article.png","width":"600","height":"60"}},"mainEntityOfPage":"https:\/\/amuravela.com\/english\/amuravelas\/lamuravela-2017\/","keywords":"null","genre":"null","articleSection":"Every Amuravela"}</script><header>
<div class=breadcrumbs>
<a href=https://amuravela.com/>Inicio</a>
/
<a href=https://amuravela.com/english/>Englishes</a>
/
<a href=https://amuravela.com/english/amuravelas/>Every Amuravela</a>
/
<a href=https://amuravela.com/english/amuravelas/lamuravela-2017/>L'Amuravela 2017</a>
</div>
<div class=language-selector>
<strong>Español</strong>
<a href=https://amuravela.com/en>English</a>
</div></header>
<main class=main>
<article>
<div class=summary>
<h1 class=title>L'Amuravela 2017</h1>
</div>
<div class=content>
<p>En el nombri de Jesús<br>
y la Virgin Soberana,<br>
vou ichar L’Amuravela<br>
comu San Pedru asperaba.</p>
<p>Bonus ya filicis días<br>
¡Almiranti! qu’ aquí tamus<br>
lus pixuatus, lus caizus,<br>
forasterus y’ aldianus,<br>
pa rinditi pleitisia<br>
ya filicitati ‘l Santu.<br>
Dispuás de la prusición<br>
desde magar de lus tiampus,<br>
baxamusti a la Ribera<br>
pa qu’ iscuchis el rilatu,<br>
asperandu nun si armi<br>
comu pasou l’outru añu,<br>
por cuntar cuatro verdadis<br>
qu’ algunus nun lis gustarun,<br>
pos vou dicir una cousa<br>
pa deixar cierrau el casu:<br>
“¿Pa que ya L’Amuravela<br>
sinón pa falati claru?,<br>
lu malu, pa que s’inmiandi<br>
ya lu bonu pa alaballu.<br>
Si algunus tan disconformis<br>
ha ser que nun son pixuatus,<br>
piansan que por nun dicillu<br>
non has ver Tú lus intuartus”<br>
Istu, nun lu isquirbi yo,<br>
feixulu Elvira Bravu,<br>
ahí teneis la miruteca<br>
pa’l que quera comproballu,<br>
pos desdi siampri en Cuideiru<br>
si falou altu ya claru<br>
ya miantras yo te aquí inriba<br>
esu vou siguir faciandu.</p>
<p>Dichu istu Santu Hermosu,<br>
vou imprimar pol cumianzu,<br>
igual que fixi cuntigu<br>
vou facellu con San Pablu,<br>
dandui las filicidadis<br>
ya mañana cilibrallu<br>
con misa sacramental<br>
ya bian alzombrau el sualu<br>
con floris ya espadaña,<br>
comu fan en outrus puablus<br>
cuando sal la prusición<br>
co’l Santisimu portandu.<br>
Si escasu a San Pablín<br>
vamus a filicitallu,<br>
anqui nun te aquí delantri<br>
con todus lus demás Santus,<br>
pos vistius de pixuatus<br>
lus niñinus ya avezaus,<br>
tamián hemus festejallu,<br>
-qu’esti añu si hay pirmisu<br>
pa tar na Plaza bellandu-<br>
ya fairemus una misa<br>
po lus mariñeirus muartus.</p>
<p>Tocami agora cuntati<br>
lu que venu sucidiandu,<br>
prencipalmenti na mar<br>
que ya’l asuntu más nuastru,<br>
novedades, más bian poucas<br>
rispitivi al outru añu,<br>
lu mijor ya que nun hubu<br>
nin temporalis nin viantus<br>
que nus fixaran parar<br>
o isgorromblaran el puablu.</p>
<p>La costera de caballa<br>
feixusi sin sobresaltus,<br>
anque omentarun el cupu<br>
sigui risultandu iscasu,<br>
cabamusla en un tris tras<br>
sin apenas dar cumianzu,<br>
pasa xustu lu cuntrariu<br>
que socedi co lus vascus<br>
que la tirminan ¿güisti?<br>
ya unda lis sigui sobrandu,<br>
¡comu entendí ista xanti<br>
lu del cupu, Patrón Santu!<br>
pos hasta en lus pirsupuastus<br>
lu tuviarun niguciandu,<br>
ista vez nun foi por pesca<br>
sinon pa rapar más cuartus,<br>
pos comu Rajoy ta coxu<br>
fan de muleta lus vascus.</p>
<p>Nusoutrus pa protestar<br>
a Madrí nus displazamus,<br>
pos la pesca artesanal<br>
n’el ulvidu tan deixandu,<br>
asina que xuntu a outrus<br>
allí nus manifestanus,<br>
n’el Yuntamiantu ista vez…<br>
outra más que si lluciarun,<br>
pos en ver d’ acumpañanus<br>
un plenu ixtraurdinariu<br>
n’ista ucasión convocarun,<br>
nun tuviarun ni el detalli<br>
pa ayudanus en lus gastus,<br>
de rinunciar a las diatas<br>
que por acudir cobrarun.</p>
<p>De la mirluza nu hay quexa,<br>
abondu bian la pescamus,<br>
ya anque nun vei altu el preciu,<br>
comu nus acostumbramus,<br>
vamus a poucu ya poucu<br>
saliandu a floutu del añu.<br>
El porcebi, bian tamián,<br>
anque hay que tar vigilandu,<br>
pos salinnus lus furtivus<br>
pur-u quiara pa arrobanus<br>
ya esu a nusoutrus ¿guais?<br>
nun nus ta binificiandu,<br>
pulpu nun garramus muchu<br>
peru vendeusi caru,<br>
asina que comu ves<br>
algu si vei arranchandu,<br>
anque na más que nus valga<br>
pa ir saliandu del pasu.</p>
<p>Las navidadis allegris<br>
con vellancicus sonandu,<br>
peru Jaimi, pogramou<br>
mal a la hora de parallus,<br>
nusoutrus durmimus poucu,<br>
peru la Virgin llavandu<br>
toda la nuachi pasou<br>
ya entre curtina y curtina,<br>
tamián si tuvu peñandu,<br>
San José foisi p’al tunil<br>
pa ver lus peixis bibiandu,<br>
si llegara ser po’l día,<br>
atopaba a Hugu guiandu<br>
algún grupu de touristas<br>
a lus que taría enfuyandu.<br>
L’árbul n’el mediu la Plaza<br>
outra vez tuvu muy guapu,<br>
las bolas n’ista ucasión<br>
de roju astinción punxamus,<br>
p’al añu que vian, siguru<br>
que de naranja han tocanus,<br>
las moradas de momento<br>
puadin siguir asperandu.</p>
<p>Comu todu hay que dicillu,<br>
lu mesmu bonu que malu<br>
la illuminación pasabili,<br>
isti añu mijorarun,<br>
asperu faigan lu mesmu<br>
co las bumbillas del puablu,<br>
¡siguimus a media lluz!<br>
¡paez nun quiarin que veamus!<br>
una cousa ya nun ver<br>
ya outra que seamus ciagus,<br>
lus forasterus, nun sabín<br>
qu’al ir la marea pa baxu,<br>
todas las cousas, Patrón,<br>
acaban siampri aflotandu.</p>
<p>Tuvu muy guapu tamián<br>
en Navidá, el cunciartu,<br>
lus corus van lus d’aquí,<br>
esu siampri hay qu’alabayu<br>
ya con Avanti Cuideiru<br>
tamián tuviarun rifuarzu.<br>
El nacimiantu vivianti<br>
a la puarta el Yuntamiantu<br>
risultou un pocu probi<br>
ya algu desanxelau,<br>
dibirían de ponellu<br>
aú siampri lu fixamus,<br>
que y’a la puarta la Ilesia<br>
por ser un llugar más santu.</p>
<p>Lus de La Troza outra vez<br>
armarunla por el puablu,<br>
gulviarun a urganizar<br>
lus vellancicus pixuatus<br>
que la verdá San Pidrín<br>
¡dati gustu iscuchallus!<br>
pos siampri vianin rifuarzus<br>
de muxicus avezaus,<br>
bian dirixius pur ciartu<br>
por el miou apuntador,<br>
qu’ha pidimi omentu sualdu<br>
desque co la Banda Llanis<br>
tuvu en Nuava York tronfandu.</p>
<p>La vispura de lus Reis<br>
la Cabalgata tuviamus,<br>
co las gueitas de Cuideiru<br>
ya abondu acumpañamiantu<br>
de niñinus, de pastoris<br>
ya Laurianin de romanu,<br>
a la puarta de la ilesia<br>
lus del Urianti falarun<br>
ya dispuás n’el Yuntamiantu<br>
ripartiarun lus rigalus,<br>
ista custumi, Patrón,<br>
qu’invintarun l’outru añu,<br>
paemi nun ya lu mijor<br>
comu exemplu de ripartu.</p>
<p>Tampoucu eran las terrazas,<br>
prumitiarun arreglayu,<br>
peru unda siguin igual<br>
que taban el outru vranu,<br>
siguramenti Patrón<br>
a alguin tan binificiandu,<br>
ya nusoutrus siguiremus<br>
sin ispaciu pa pasianus<br>
ya tamián dandunus cuanta<br>
quian manda n’istu n’el puablu,<br>
pa nun llevantar más polvu …<br>
nun vou a siguir falandu.</p>
<p>Quixara filicitar<br>
porqui lu mirez el casu,<br>
a Mariani, po lu abondu<br>
que si desta trabayandu<br>
ena nuasa Bibliuteca,<br>
foi por esu qu’ isti añu<br>
de la AMPA l’ Estitutu<br>
con todu miricimiantu<br>
el sou Deploma d’Honor<br>
a ella i lu otorgarun.<br>
Paez que anda en racha,<br>
pos tamián l’ añu pasau<br>
un María Muliner<br>
de Coltura si lu diarun,<br>
de premiu, un loti de llibrus<br>
que munchu bian nus viniarun,<br>
asperemus nun si añaguin<br>
po las goteras del teau,<br>
que cuandu lluavi, San Pedru,<br>
hay qu’andar a calderaus,<br>
o leer con salvavidas<br>
pa nun morrer afogaus.</p>
<p>Lu qu’agora llaman “jalogüi”,<br>
-que de magar de lus tiampus<br>
en Cuideiru ya n’Asturias<br>
lu viníamus cilibrandu,<br>
en’a Nuachi de las Ánimas<br>
ya co la Guastia pasiandu-<br>
tuvu abonda animación,<br>
desfracis que mitían miadu<br>
ya p’al tunil del terror<br>
iba un xintiu disiartu.<br>
De lus minús pa comer<br>
casi mijor nin ti falu,<br>
la cumida taba rica<br>
ya bian sirvida n’el platu<br>
¡peru daba noxu güir<br>
lus nomis que lis punxarun!</p>
<p>Istu son modas, Patrón,<br>
de lus nurtiamiricanus,<br>
que al garranus de sicultri<br>
van poucu a poucu mitiandu,<br>
sinón unvian al exércitu<br>
ya tirminanti invadiandu.<br>
Yo po’l mandamás que tianin<br>
nun pongu la manu en fuau,<br>
si antis taba Obama<br>
piansu qu’agora pior vamus,<br>
muy humanu nun paez<br>
¡si hasta tian nombri de patu!<br>
Tú prucura nun gurgutiar<br>
que ti pon un muru en Cialu,<br>
asperemus nun la armi<br>
co’l lloucu norcoreanu,<br>
que con tirasi una bomba<br>
siampri tan amenazandu,<br>
ya Putín pa nun ser menus<br>
diz que ta outra frabicandu,<br>
vou dicilis una cousa<br>
por si mi tan iscuchandu,<br>
siampri en Cuideiru hubu bombas<br>
ya nun vamus prisumiandu.</p>
<p>Nin prisumimus tampoucu<br>
de las dos bodas del añu,<br>
la d’Estefania ya Kiku,<br>
-nin ella ya la de Mónacu,<br>
nin el yá el que tas pensandu-<br>
cilibrousi en Yuntamiantu,<br>
que con redis n’as paredis<br>
taba muy guapu adornau,<br>
todu istilu mariñeiru<br>
comu correspondi al puablu,<br>
la novia vistía un traxi<br>
de mudistu afamau<br>
ya de rivista paician<br>
que iban lus envitaus,<br>
amás, nadi li impidiu<br>
que falara en pixuatu.<br>
La outra foi la de Firiu<br>
que golveu dai el si quiaru,<br>
ista, diantru de la Ilesia<br>
a Catalina de nuavu,<br>
dicinsi bodas de ouru<br>
dispuás de cincuanta añus,<br>
cantarunlis lus del coru<br>
ya todu tuvu bian guapu.</p>
<p>Agora que tan en tourismu<br>
prumucionandu isti puablu,<br>
dibirian avisar<br>
en lus cartelis, de pasu,<br>
que si si metin pa Pozu<br>
ya’l camín intivocau,<br>
pos ya cuntamus dos cochis<br>
que van escalera abaxu,<br>
por culpa’l navegador<br>
qu’agora llevan lus autus,<br>
si escasu, bian que pudian<br>
ir pa Santana disviaus,<br>
pos tanta xanti ha vininus<br>
isi añu por el vranu,<br>
qu’hemus tener que marchar<br>
de Cuideiru lus pixuatus,<br>
ya un falar por nun callar,<br>
que de magar de lus tiampus<br>
a todus lus forasterus<br>
muchu bian lus ricibiamus,<br>
inclusu lus bautizamus<br>
co’l agua la Fonti’l Cantu.</p>
<p>Tamián en Semana Santa<br>
abondus nus vesitarun,<br>
caeu n’el mes d’abril<br>
ya acompañounus el tiampu;<br>
aú nus acompañan poucu<br>
ya saliandu co lus Santus,<br>
vamus en las prusicionis<br>
con el pirsunal iscasu,<br>
imprimandu comu siampri<br>
por el Dumingu de Ramus<br>
con bindición de las palmas<br>
ya lus niñinus bian guapus,<br>
el xuavis foi el Calvariu<br>
co’l nuavu horariu cumpliandu<br>
ya po la xanti, paez<br>
que co’l cambiu acertamus,<br>
peru pa’l añu que vian<br>
el cambiu si has de notallu,<br>
pos vou dicibus aqui,<br>
istu con gran sintimiantu,<br>
que ya teu sostitutu<br>
pa ichalu el próximu añu,<br>
toy siguru que Pidrín<br>
vei facellu con aciartu,<br>
ayuda nu ha de faltali<br>
que ta Santiagu abicandu,<br>
has tenellu a la tou vera<br>
acompañanduti en cialu.<br>
El sirmón del Desenclavu<br>
cunsiguiu mucionanus<br>
ya el Santu Intiarru dispuás,<br>
todu istu en Viarnis Santu,<br>
el sábado La Vixilia,<br>
las Venias en sin un fallu<br>
ya chocolati calianti<br>
pa ir bellar al Puartu Nuavu,<br>
que la Fiasta el Pescador<br>
allí nus taba asperandu.</p>
<p>Ven p’acá, Santu Patrón,<br>
será ciartu o toi suañandu,<br>
¿istu de la currución<br>
ya verdá que tá pasando?<br>
ya impusibili que haiga<br>
tantu lladrón pur-í sualtu,<br>
si ti lus teu que nomar<br>
nun da pa más el rilatu,<br>
pos hailus que inclusu tan<br>
a la vez en varius casus,<br>
vou imprimar por algunu<br>
¿qué ti paez lu de Ratu?<br>
¡si hasta cuandu era menistru<br>
dicían taba arrobandu!<br>
siampri si dixu, miou probi,<br>
que lu que ya heredau<br>
nun ti fai falta comprallu<br>
¡bian que aprendeu del gualu!<br>
siguru qu’iba inucenti<br>
cuandu lu encarcelarun.</p>
<p>Urdangarín ya la Infanta<br>
pur fin ya fuarun xuzgaus,<br>
ella, probi, nun sabia<br>
lu que el homi taba armandu<br>
ya muchu menus tuvía<br>
d’agú salían lus cuartus,<br>
asina que la deixarun<br>
salir llibri ya sin cargus<br>
¡ta vistu … nun era Elena<br>
la que llavaba más blancu!<br>
él nun tuvu tanta suarti<br>
ya saliu condenau,<br>
peru anda llibri por Suiza<br>
en bicicleta pasiandu,<br>
¿acasu tara d’entrenu<br>
por si hay que salir curriandu?<br>
a nun ser qu’antis priscriba<br>
ya nun haiga qu’encarcelallu,<br>
tal paez que algunus xuacis<br>
na más tan de un solu llau,<br>
si allegara ser un probi<br>
taba en prisidiu pechau.</p>
<p>¿Quiaris qu’agora falemus<br>
del partiu del Gubiarnu?<br>
faelu de la upusición<br>
paemi ya perder el tiampu,<br>
igual que lu piardin ellus<br>
si nun si puanin d’alcuardu,<br>
una mución de cinsura<br>
nun nus arregla el intuartu,<br>
pa gobernar, tan las urnas,<br>
lu outru son solu cuantus,<br>
sobrimanera, Patrón,<br>
si el arroz si vei pasandu.</p>
<p>Anque pasasi, pasasi,<br>
ya’l numeru d’imputaus,<br>
que cada día, San Pedru,<br>
unu nuavu vei saliandu,<br>
¿comu si puadi ixplicar<br>
todu lu que arrobarun?<br>
si ubligan a devolvellu<br>
somus todus potentaus.<br>
Puliticus, empresarius,<br>
banquerus ya sindicatus,<br>
naidi si llibra de esta<br>
¡son muy golosus lus cuartus!<br>
Gurtel, Púnica, Canalis…<br>
son solu algunus casus,<br>
aquí el Marea ya a Villa<br>
qu’agora lus tan xuzgandu,<br>
tamián la Uperación Hulla<br>
que andan invistigandu,<br>
más bian Bulla, diría yo,<br>
po’l fedor que ta dexandu.</p>
<p>Sin falar de lus Pujolis<br>
¡qu’istu si ya pa istudiallu!<br>
tianin madri supiriora<br>
de conventus, nin ti cuantu,<br>
ya hasta hay un capillán<br>
pa manexar bian lus cuartus,<br>
siguru que cuandu rezan,<br>
nun si dirixin al Cialu,<br>
ellus fainlu al Paraisu<br>
pos tianin el pasu francu.</p>
<p>España, nun ya curruta,<br>
dixu el outru día Marianu,<br>
teu que dali la razón<br>
porque istu ya bian ciartu,<br>
corrutas son las prisonas<br>
que nus vianin gobernandu<br>
ya lus partius que tan<br>
lus xuacis invistigandu.</p>
<p>Agora pa protestar<br>
una noveda sacarun,<br>
pasiar en autocar<br>
po las ciudadis ya puablus,<br>
fuarun lus de faiti güir<br>
lus primeirus que saliarun,<br>
ya dispuás pa nun ser menus<br>
Pablu con el tramabus,<br>
¡pa faesilu mirar!<br>
outru ricurriu fixarun.<br>
Mijor el del Padri Ángel<br>
¡isti si foi un aciartu!<br>
que una barbiría móvil<br>
ponxu, pa ir afeitandu,<br>
¡pelu quedanus ya poucu<br>
que bian nus lu tan tomandu!<br>
Anqui pa cortallu aquí<br>
outra n’el Cruci punxarun.</p>
<p>Nun piansis qu’el mundu ta<br>
munchu mijor qu’aquí tamus,<br>
pos siguin lus tirruristas<br>
islamistas atentandu,<br>
nun is da más sean niñinus,<br>
homis, muyaris o viayus,<br>
dicin tan en guerra santa<br>
ya que Alá lus ta mandandu,<br>
paemi nun ya verdá<br>
¡todu lu tan enventandu!<br>
sisinar en nombri de Dios<br>
ya cousa de lus humanus,<br>
nin la Biblia, ni el Corán,<br>
diz que nus teamus matando.</p>
<p>Lus inguilis comu siampri<br>
outra vez más la liarun,<br>
n’esta ucasión con el “beisi”<br>
qu’en referéndum votarun,<br>
quiarin marchasi d’Uropa,<br>
pa m’idea nunca tuviarun<br>
na más que p’aprovechasi<br>
de todu lu que pudiarun,<br>
pos sabis lu que ti digu,<br>
por mí, las de Villadiagu,<br>
si antis pagan lu que debin<br>
en garrar ya tan tardandu.</p>
<p>Algu asina tan aquí<br>
lus catalanis quiriandu,<br>
separasi de nusoutrus<br>
ya faer un estau nuavu,<br>
lu que tan faciandu ya<br>
a lu tontu gastar cuartus<br>
ya co la pacencia nuastra<br>
tan algunus acabadu,<br>
pos en prensa, radiu, tele,<br>
nun aparan machacandu,<br>
paez que nu hay outra cousa<br>
más emportanti, miou Santu,<br>
pos vou a dicilis yo<br>
de que puadin ir falandu:<br>
de Convergencia, el Palau<br>
o el famosu tres pur ciantu.<br>
Si quiarin desconectasi<br>
qu’apaguin la lluz tempranu,<br>
que si pongan a durmir<br>
ya que tengan bonus suañus.</p>
<p>¡Que barbaru lu del rey!<br>
a Xuan Carlus mi rifiaru,<br>
comu li diara po’l circu<br>
hasta i crician lus nanius,<br>
agora qu’el probi garrara<br>
co la adicación discansu,<br>
lus asuntus de muyaris<br>
quedaruni al discubiartu,<br>
yo nun digu que fixara<br>
lu que quixara co’l cuarpu,<br>
peru pagandulu él<br>
ya non co lus nuastrus cuartus.</p>
<p>Cuntareiti qu’en fugol<br>
outra vez foi un frescasu,<br>
ya en Urovisión tamián,<br>
ganamus l’últimu puastu,<br>
ni el Uviadu ni el Sportin<br>
una alligría nus diarun,<br>
el primeiru nun subiu<br>
ya’l sigundu pa’l infiarnu,<br>
asina que al tar lus dos<br>
en la sigunda xugandu,<br>
lu que tinemus siguru<br>
ya ‘l derbi pa isti añu.<br>
El Marinu outra vez<br>
aguantou comu un cosacu<br>
ya hasta rigateou fuara,<br>
que cuasi queda sin campu.<br>
Haberá que filicitar<br>
ya dalis un fuarti aplausu,<br>
a lus niñinus que tan<br>
en el Valdreu xugandu,<br>
ganarun la Uviadu Cup<br>
ya dispuás el campiunatu,<br>
ya ’l Madrí, que golveu ganar<br>
la Champium tamián isti añu.<br>
Lus pitus na Copa ‘l Rey<br>
que al hinu li didicarun,<br>
viniandu d’aú vianin ¿guais?<br>
casi val más nin nombrallu,<br>
lu cuntrariu que a Nadal,<br>
que bian hay qu’emponderallu.</p>
<p>Tinía pensau falati,<br>
¡de lu bonu, por supuastu!<br>
sobri las obras ya llogrus<br>
que feixu el Yuntamiantu,<br>
peru comu ellus si ucupan<br>
en facebu de colgallu,<br>
nun vou ripitillu yo<br>
pa asina nun cansavus,<br>
mijor puadu enumerati<br>
lu que ellus ulvidarun<br>
sigui tandu la viñeta,<br>
cara comu l’outru añu,<br>
lu del agua pa beber<br>
unda nun lu arriglarun,<br>
en Sotu nun ven la teli<br>
en cuantis que asopla el viantu,<br>
si aparecin vertederus<br>
culpan al amu del prau,<br>
solu si ve el puablu llimpiu<br>
cuandu ta próximu ‘l vranu,<br>
en sin falati d’ impuastus<br>
que bian lus tamus pagandu,<br>
de la ordenanza tirrazas<br>
paemi que si ulvidarun<br>
ya pa jiringar las fiastas<br>
sacarun un bandu nuavu,<br>
¿ya aú tá la relación<br>
de lus puastus de trabayu?<br>
güi yo que pa facella<br>
gastaransi bonus cuartus,<br>
pa m’idea, San Pidrín,<br>
la rispuasta ta en el viantu,<br>
comu todas las que dan<br>
cuandu alguin vei priguntandu,<br>
pos por sistema contestan:<br>
nu i competi al Yuntamiantu.</p>
<p>Vou agora co las fiastas,<br>
qu’esti añu urganizarun<br>
unus valiantis que mirecin<br>
lis deamus un fuarti aplausu,<br>
po lu menus San Pidrín<br>
istus son xanti del puablu,<br>
a ver si al añu que vian<br>
si caban más arrimandu<br>
ya fan una Cumisión<br>
pa trabayar con más tiampu,<br>
las orquestas outra vez<br>
pa la Plaza ritornarun,<br>
asina que hemus bellar<br>
hasta que rivianti ‘l cuarpu,<br>
sin que las “fuarzas por ordin”<br>
tengan que vinir a ichanus<br>
ya tamián co las charangas<br>
nus iremus animandu,<br>
las misas ya prusicionis<br>
igual que todus lus añus,<br>
pos pa esu lus cofradis<br>
abondu si tan destandu,<br>
haberá xuaus pa niñinus,<br>
bautizu na Fonti’l Cantu,<br>
-fairemus un futucul<br>
que bian guapa la deixarun-<br>
ya lus fuaus d’artificiu<br>
pagaus por el Yuntamiantu,<br>
istus saliran baratus,<br>
pos las chispas saltan diantru.</p>
<p>Vou tomar l’últimu aliantu<br>
pa ir tirminandu el rilatu,<br>
ya piditi que protexas<br>
comu siampri a lus pixuatus,<br>
lu mesmu en tiarra, na mar<br>
ya cuandu teamus nel cialu,<br>
pur ciartu, tianis a dos<br>
al tou llau guay iscuchandu,<br>
que al apuntador ya a mi<br>
nus lus llevasti l’ outru añu,<br>
asina que comu soy<br>
el que ta mandandu el barcu<br>
en el nombri de lus dos<br>
un besu lis unviamus.<br>
Tamián quiaru ricordar<br>
porqui lu mirez el casu,<br>
a Don José Luis el mélicu,<br>
que al ser pixuatu adotau<br>
dexariasi el pasu francu,<br>
amás cunvianti tenellu<br>
por si un día ti ponis malu.</p>
<p>Preparati, qu’ agora vou<br>
dati lus vivas bian altus,<br>
por si nun mi güis bian<br>
pos nun pirdonan lus añus,<br>
¡Viva el primeiru San Pedru<br>
por ser el patrón del puablu!<br>
¡Viva San Pablu dispuás,<br>
que abondu lu cilibramus!<br>
¡Ya que viva San Pablín,<br>
que ya solu santu nuastru!<br>
¡Viva San Antoniu Hermosu<br>
patronu de cilibatus!<br>
Comu Jaimi ya icho moza,<br>
tian qu’ir cambeandu de santu.<br>
Pa que guii a lus piligrinus<br>
¡damusi un viva a Santiagu!<br>
¡Ya outru a la Virgin del Carmin,<br>
qu’en la marina tian rangu!<br>
¡Viva tamián la de Fátima,<br>
que anda de cumpliañus!<br>
ya pa festejai lus cian,<br>
vesitoula el Padri Santu,<br>
¡Vivan lus Santus ya Santas<br>
que ti tan acompañandu!<br>
¡Vivan las otoridadis<br>
que trabayan por el puablu!<br>
¡Vivan lus xuacis que tan<br>
la currución pirsiguiandu!<br>
¡Vivan todus lus que tan<br>
guay el sirmón iscuchandu!<br>
ya a lus que nun puadin tar<br>
¡un viva tamián lis damus!<br>
Ya unda que teu fuarza<br>
antis que sequi el gargualu,<br>
vou ricitati la copla<br>
que lus pixuatus llevamus<br>
mitía nel corazón<br>
ya siampri ti didicamus:</p>
<p>¡MIENTRAS CUDILLERO VIVA<br>
Y DURI LA FUENTI’L CANTU,<br>
VA SAN PEDRU A LA RIBERA<br>
CON TODUS LUS DEMAS SANTUS!</p>
<p>¡Amura vela! ¡Isa vela!<br>
¡Fuego a babor! ¡Fuego a estribor!<br>
¡¡¡Viva Pedro!!!</p>
</div>
</article>
</main>
<footer class=footer><div class=copyright>© L'Amuravela 2022</div></footer>
</body>
</html>