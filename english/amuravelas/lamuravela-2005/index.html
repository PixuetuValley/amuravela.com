<!doctype html><html lang=es>
<head><meta charset=utf-8>
<meta name=viewport content="width=device-width,minimum-scale=1,initial-scale=1">
<title>L'Amuravela 2005</title>
<meta name=description content>
<link rel=canonical href=https://amuravela.com/english/amuravelas/lamuravela-2005/>
<link rel=sitemap href=https://amuravela.com/sitemap.xml type=application/xml>
<script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','')</script><link rel="preconnect dns-prefetch" href=https://www.googletagmanager.com>
<link rel="preconnect dns-prefetch" href=https://www.google-analytics.com>
<link rel="preconnect dns-prefetch" href=https://fonts.gstatic.com>
<meta property="og:title" content="L'Amuravela 2005">
<meta property="og:url" content="https://amuravela.com/english/amuravelas/lamuravela-2005/">
<meta property="og:description" content>
<meta property="og:image" content="https://amuravela.com/logo.png">
<meta property="og:type" content="article">
<meta property="og:site_name" content><meta name=twitter:card content="summary_large_image">
<meta name=twitter:title content="L'Amuravela 2005">
<meta name=twitter:url content="https://amuravela.com/english/amuravelas/lamuravela-2005/">
<meta name=twitter:description content>
<meta name=twitter:image content="https://amuravela.com/logo.png">
<meta name=twitter:site content><meta name=theme-color content="#333">
<link rel=manifest href=https://amuravela.com/manifest.json>
<link rel=icon type=image/png sizes=32x32 href=https://amuravela.com/icons/favicon-32x32.png>
<link rel=icon type=image/png sizes=16x16 href=https://amuravela.com/icons/favicon-16x16.png>
<link rel=apple-touch-icon sizes=180x180 href=https://amuravela.com/icons/apple-touch-icon.png><link href="https://fonts.googleapis.com/css2?family=Dancing+Script:wght@700&family=Playfair+Display:ital,wght@0,400;0,700;1,400;1,700&display=swap" rel=stylesheet><script async src="https://www.googletagmanager.com/gtag/js?id="></script>
<style>*{box-sizing:border-box}body{color:#37301e;font-family:serif;margin:0;padding:0;font-size:1.25rem;min-height:100vh}h1,h2,h3,h4,h5{font-family:dancing script,serif}h1{font-size:8rem}h2{font-size:4rem}p{line-height:150%}blockquote{font-style:italic}img{max-width:100%}a{font-size:1.5rem;color:#37301e;border-bottom:1px solid #37301e;transition:border-bottom-color .25s ease-out;text-decoration:none}a span.arrow-right,a span.arrow-left{box-sizing:border-box;display:inline-block;-webkit-user-select:none;user-select:none;transition:transform .5s ease-in-out}a:visited{color:#37301e}a:hover{border-bottom-color:transparent}a:hover span.arrow-right{transform:translateX(.3em)}a:hover span.arrow-left{transform:translateX(-.3em)}header{min-height:5vh;font-size:1.5rem;display:flex;margin:0;padding:1rem;justify-content:space-between;align-items:center}header .breadcrumbs{align-items:center}header .language-selector{align-items:center}header .language-selector>*{margin-right:1rem}footer{font-size:1.25rem;display:flex;margin:0;padding:1rem;justify-content:flex-end;align-items:center}footer .copyright{align-items:center}main article{width:100%;display:flex;flex-direction:row;justify-content:center;padding:3rem}main article .summary{top:100px;position:sticky;text-align:center;align-items:center;max-width:50%;min-width:25%;max-height:720px;margin-right:8rem}main article .summary h1{font-size:6rem}main article .summary .author,main article .summary .reciter{font-size:1.25rem}main article .summary .author a,main article .summary .reciter a{font-size:1.25rem}main article .content{flex-direction:column;text-align:center;font-size:1.5rem;max-width:50%;min-width:25%}main article .content p{width:100%}@media only screen and (max-width:800px){body{font-size:1rem}h1{font-size:4rem}h2{font-size:2.5rem}a{font-size:1.25rem}header{font-size:1.25rem;flex-direction:column-reverse}.breadcrumbs{padding:1rem}main article{flex-direction:column;justify-content:start;align-items:center;padding:1rem}main article .summary{top:0;position:relative;max-width:100%;margin-right:0}main article .summary h1{font-size:3rem}main article .summary .author,main article .summary .reciter{font-size:1.1rem}main article .summary .author a,main article .summary .reciter a{font-size:1.1rem}main article .content{max-width:100%;font-size:1.25rem}}</style>
</head>
<body><script type=application/ld+json>{"@context":"http://schema.org","@type":"BlogPosting","image":"https:\/\/amuravela.com","url":"https:\/\/amuravela.com\/english\/amuravelas\/lamuravela-2005\/","headline":"L\u0027Amuravela 2005","alternativeHeadline":"L\u0027Amuravela 2005","dateCreated":"2019-12-12T23:59:59","datePublished":"2019-12-12T23:59:59","dateModified":"2019-12-12T23:59:59","inLanguage":"es","isFamilyFriendly":"true","copyrightYear":"2019","copyrightHolder":"Cesáreo Marqués Valle","accountablePerson":{"@type":"Person","name":"Cesáreo Marqués Valle","url":"authors\/cesario-marques-valle"},"author":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle","image":"https:\/\/amuravela.com","description":""},"creator":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle","image":"https:\/\/amuravela.com","description":""},"publisher":{"@type":"Organization","name":"Asur Bernardo","url":"https:\/\/amuravela.com","logo":{"@type":"ImageObject","url":"\/logo-article.png","width":"600","height":"60"}},"mainEntityOfPage":"https:\/\/amuravela.com\/english\/amuravelas\/lamuravela-2005\/","keywords":"null","genre":"null","articleSection":"Every Amuravela"}</script><header>
<div class=breadcrumbs>
<a href=https://amuravela.com/>Inicio</a>
/
<a href=https://amuravela.com/english/>Englishes</a>
/
<a href=https://amuravela.com/english/amuravelas/>Every Amuravela</a>
/
<a href=https://amuravela.com/english/amuravelas/lamuravela-2005/>L'Amuravela 2005</a>
</div>
<div class=language-selector>
<strong>Español</strong>
<a href=https://amuravela.com/en>English</a>
</div></header>
<main class=main>
<article>
<div class=summary>
<h1 class=title>L'Amuravela 2005</h1>
</div>
<div class=content>
<p>En el nombri de Jesús<br>
y la Virgin Soberana<br>
vou ichar L’Amuravela<br>
comu San Pedru asperaba.</p>
<p>Albricias, Patrón Binditu,<br>
que gualvis tar prisidiandu<br>
el rilatu nuavamenti,<br>
comu facías antaño,<br>
asina, güirasmi bian<br>
sin falta falati altu<br>
ya si en algu nun m’entendis<br>
puadis llevantar la manu,<br>
que tinianduti aquí cerca,<br>
precuru you tar al tantu.<br>
Comu ves, aqui nus tianis<br>
na Ribera a lus pixuatus,<br>
pa rinditi pleitisía<br>
ya filicitati’l Santu,<br>
pos en llegandu esti día<br>
dámusi rillumi al puablu,<br>
engalanándulu todu<br>
desdi la Cai hasta’l puartu.<br>
¿Nun ves comu ta Cuideiru<br>
con bandirinas a ciantus?<br>
Ya dinuachi, co las llucis<br>
las verbenas allumandu,<br>
que la Cumisión destousi<br>
p’atotar abondus cuartus<br>
ya honrati con unas fiastas<br>
que fai tiampu nun tuviamus,<br>
¡ya t’informarei de todu<br>
a lu llargu del rilatu!<br>
que primeru, vou cuntati<br>
lu que siampri foi más nuastru:<br>
de la mar ya mareaxis<br>
que de la pesca tuviamus.</p>
<p>Nun si dióu del todu mal<br>
la mirluza‘l pasau añu,<br>
anque ti lu vou dicir:<br>
¡bian pudías mijoranus!<br>
faciandu que sean más grandis,<br>
o cunvinciandu al gubiarnu,<br>
pa qu’ichi a lus arrastrerus<br>
doci millas mar adiantru.<br>
Ya si Tú nun nus fais casu,<br>
hemus pidillu a Xuan Pablu,<br>
¡si cunsigui isti milagru,<br>
fanlu a la menuta Santu!<br>
De lu outru San Pidrín,<br>
tampoucu ya pa queixánus:<br>
l’angula dióusinus bian,<br>
atotamus bonus cuartus,<br>
la cantidá foi abonda<br>
ya lus precius iban altus,<br>
a más de seisciantus eurus<br>
el kilugramu pagarun,<br>
¡pa Japón si marchóu toda!<br>
pos allí, salis baratu,<br>
comu son tan piquiñinus,<br>
con una, comin un ciantu,<br>
una ración a nusoutrus,<br>
tuvía nus deixa famiantus.<br>
De calamaris, tamián<br>
bona costera tuviamus,<br>
amás, in ista ucasión<br>
allargousi en el tiampu,<br>
estu, ya d’agradecer,<br>
vei en binificiu nuastru,<br>
anque’l campión de todus,<br>
foi Dimitrín isti añu,<br>
que garróu d’una marea<br>
en kilus más de quiniantus.<br>
El porcebi, comu siampri,<br>
lu que nus deixan garramus<br>
ya dipindiandu lus precius<br>
de comu sea el tamañu.<br>
En eneru, el temporal<br>
llegóunus con fuartis viantus,<br>
ya con folas d’ochu metrus<br>
que abondu dañu fixárun,<br>
una n’el mualli’l oesti<br>
¡llevantou po’l airi el sualu!<br>
ya lus bancus de sentasi<br>
tuvía nun atirrizarun.</p>
<p>Vou cuntati un mareaxi<br>
-que a mi tamián mi cuntarun-<br>
fuarun Pipín ya’l Francés<br>
de micida mar adiantru,<br>
a ver si garraban algu<br>
ya entretenesi calandu,<br>
cuandu llegarun a tiarra<br>
ya iban pa casa andandu,<br>
ellus nun si dicían nada<br>
peru algu notaban raru,<br>
pos al Francés, lus zapatus<br>
dañu li taban faciandu<br>
ya sin embargu Pipín<br>
llavaba’l pía aflotandu.<br>
¡Peru nin palabra! ¿guais?<br>
todu’l tiampu azorronandu.<br>
Hasta nun llegar a casa,<br>
nun si desfeixu’l intuartu:<br>
cuandu baxárun lus guayus<br>
ya mirarun pa’l calzáu<br>
diarunsi lus probis cuanta,<br>
que lu traian cambeau.<br>
¡Menus mal que la cabeza<br>
tá bian pegada’l piscuazu!<br>
Que si non &mldr; alguna vez<br>
traeranla debaxu’l brazu.</p>
<p>El Centru Día, San Pedru,<br>
entróu en foncionamiantu,<br>
a siati, son las prisonas<br>
a las que tán atindiandu.<br>
Ahora queremus pidir,<br>
pos falta nus tá faciandu:<br>
¡aú taba la Casa’l Mar<br>
un asilu pa lus viayus!<br>
pa que lus probis nun tengan<br>
que vivir fuara del puablu.<br>
Hasta’l Cura, iba aforrar<br>
en tar pol mundu tirau,<br>
solu con cruzar l’acera<br>
yá lus tinía vesitaus.</p>
<p>Vou cuntati un sucidíu<br>
ya que ti falu de viayus:<br>
L’outru añu, en Utubri,<br>
esgoriousi Fidel Castru,<br>
tropezóu n’una escalera<br>
ya dióu co la rudía’n sualu,<br>
esta vez, salvou la barba,<br>
porque tar&mldr; tuvu rozandu,<br>
peru&mldr; al ricuperar<br>
¡piansu tuvu diliriandu!<br>
pos dixu, que la olla exprés<br>
tinían que usar lus cubanus,<br>
¿pa que la quiarin lus probis<br>
si nun tianin qu’ichar diantru?</p>
<p>L’arena del Cabu Vidiu<br>
pa Salinas la llevarun,<br>
nun nus sirviarun de nada<br>
las protestas que fixamus,<br>
nin cortar la carretera<br>
co las pancartas na manu,<br>
ya quedamus sin arena,<br>
sin pluma y cacareandu,<br>
hasta las cumpensacionis<br>
que por ellu prumitiarun,<br>
pa m’idea, Compañeru,<br>
que si fuarun avolandu,<br>
lu mesmu qu’el campu golf<br>
que nu i gusta al Principau,<br>
pos puniandui tantas pegas,<br>
vei marchasi pa outru llau,<br>
¿paecerais qu’esi turismu<br>
ya demasiau rifinau?<br>
Vou dais una solución<br>
si estu nun si lleva a cabu:<br>
pudían aprovechar,<br>
pos el terrenu ya amplu,<br>
faer chales de trenta metros<br>
ya metesi ellus adiantru.<br>
Viandu lu vistu, San Pedru,<br>
de la playa&mldr;nin falamus.</p>
<p>En Nuviambri, el certamin<br>
d’habaneras cilibramus,<br>
urganiza el Coru Mixtu<br>
ya van po’l númeru cuatru,<br>
¡que sigan así, Patrón!<br>
¡que muy bian lu tan faciandu!<br>
Tamián Avanti Cuideiru,<br>
en cuantis que llega’l vranu,<br>
cilebran un fistival<br>
co las gueitas ya danzandu,<br>
estas cousas, San Pidrín,<br>
siampri dan realci al puablu.</p>
<p>Lu mesmu que co lus llibrus<br>
que si vianin isquirbiandu:<br>
Sergiu ya Juan Antoniu,<br>
gulviarun con unu nuavu,<br>
esta vez de mariñeirus,<br>
¡que si sigan animandu!<br>
ya’l próximu que nus faigan<br>
trati de lus aldianus.<br>
El Camuñu, tamián feixu,<br>
paemi que con aciartu,<br>
pa’l que quera traducinus<br>
un dicionariu pixuatu.<br>
Gonzalín el del Rosal<br>
que ya un bon literatu,<br>
-sobri todu por Santana<br>
cuandu bian po’l monti abaxu-<br>
feixu unu con Juanju Arroju,<br>
retratista afamau.<br>
Outru llenu de postalis<br>
desde Madri nus truxárun,<br>
Angel Prendis, el otor,<br>
pos anque allí te viviandu,<br>
comu lu dimuastra’l llibru<br>
lleva a Cuideiru muy diantru.<br>
Pa cabar, unu de magia,<br>
tamián al mercau sacarun,<br>
muy bian illustrau por Ánxelu<br>
un bon pintor ya pixuatu.<br>
San Pedru ¡salvóu Cervantis!<br>
que fai cuatruciantus añus,<br>
dioi por facer el Quijoti,<br>
si non, guay, taría temblandu,<br>
con todus lus deslletraus<br>
que del puablu tan saliandu.</p>
<p>El día de Navidá,<br>
friu ya granizu tuviamus,<br>
caeu con tanta fuarza<br>
que quedóu cubiartu el puablu,<br>
casi garra’l Papa Noel<br>
ripartiandu lus rigalus,<br>
pos cada añu que pasa<br>
tan faciandui más encargus,<br>
¡tian la culpa el Corti Inglés!<br>
que lu tá prumucionandu.<br>
¡Nun sei aú vamus llegar!<br>
¡todu lu tamus pirdiandu!<br>
hemus quedar en dos días<br>
sin tradicionis d’antañu.<br>
Nun colegiu d’ Avilés,<br>
lus vellancicus pruhibiarun,<br>
por si lis paicía mal<br>
a lus que nun son cristianus,<br>
pa m’idea San Pidrín<br>
que si tan intivocandu:<br>
una cousa ya ser laicus<br>
ya outra facer el babayu.<br>
Nusoutrus Santu Patrón<br>
de momentu aguantamus,<br>
cantamus lus vellancicus,<br>
sobre todu, lus pixuatus<br>
ya a falta de poner unu,<br>
tenemus dos nacimiantus<br>
el de la Ilesia de siampri<br>
ya outru n’el Yuntamiantu.<br>
La cabalgata de Reis<br>
¡ya un gozu p’al refugayu!<br>
ya pa lus viayus tamián,<br>
que abondu bian lu pasamus,<br>
prencipalmenti al vellus<br>
vinir cargaus de regalus.</p>
<p>Por esas fechas, Patrón,<br>
de fin ya prencipiu d’añu<br>
amás del friu que hubu<br>
outrus socesus tuviamus:<br>
en Asia un maremotu,<br>
que dexóu abondus muartus,<br>
más de dusciantus milenta,<br>
pa m’idea que cuntarun,<br>
amás d’unus cuantus milis<br>
que unda nun apariciarun;<br>
tamián hubu terramotus<br>
que abondu dañu fixarun,<br>
con carreteras ya casas<br>
que s’iban isgorromblandu.<br>
Una pidemia de gripi<br>
nusoutrus aquí tuviamus,<br>
¡ya hasta un Plan Ibarrechi!<br>
que venu del Pais Vascu,<br>
güí tamián que Maragall<br>
anda con algu catarru,<br>
ya pa curallu, paemi,<br>
que ta pidiandu más cuartus,<br>
¡que si acerqui a la butica,<br>
a por jarabi de palu!</p>
<p>El Carnaval comu siampri,<br>
por duplicau cilibramus,<br>
el martis pa lus niñinus<br>
ya lus avezaus, el sábadu,<br>
anque amenazóu la lluvia,<br>
iba un xintiu disiartu<br>
de prisonas ya desfracis,<br>
que lus premius, iban altus<br>
ya l’alligría a raudalis.<br>
¿Visti a Firiu?, Patrón Santu,<br>
que guapu iba de vedete,<br>
¡que tipazu! ¡vaya cuarpu!<br>
ya ribirandu la pata,<br>
con maistría ya garbu.<br>
Piansu que a tilivisión<br>
dibiríamus llevalu<br>
ya metellu n’el pograma<br>
de la Granja o Gran Hermanu,<br>
en’a Casa de tú Vida,<br>
o vistillu de marcianu,<br>
¡siguru qu’el pabellón<br>
iba deixálu bian altu!</p>
<p>La Semana Santa, venu<br>
esti añu en mes de marzu,<br>
peru paemi que nas Lárimas<br>
fusti algu desagerau,<br>
pos tanta agua nus mandasti<br>
el día Miárculis Santu<br>
qu’a metá de prusición,<br>
tuviamus qu’avilluganus<br>
ya Tú salisti curriandu,<br>
“Cuasta Guaitus” abaxu,<br>
abandonandu al Maestru<br>
comu cuandu cantó el gallu.<br>
Co’l restu de lus uficius<br>
nengún poblema tuviamus,<br>
el Xuavis Santu, el Calvariu,<br>
esta vez d’aniversariu,<br>
pos fai vinticincu añus<br>
que lu vengu ricitandu.<br>
El Viarnis el Santu Intiarru<br>
ya antis el Desenclavu,<br>
pa tirminar co las Venias<br>
el día Sábadu Santu.<br>
Anque isti añu, San Pedru,<br>
hubu’n finóminu ixtrañu,<br>
pos apenas nus dióu tiampu<br>
meter na Ilesia lus Santus,<br>
iscaparun las muyaris<br>
comu alma que lleva’l diañu,<br>
co lu llambionas que son,<br>
ni al chocolati asperarun<br>
ya..¿p’aú piansas que si fuarun?<br>
¡p’al baili del mualli nuavu!<br>
que quirián ver la orquesta<br>
ya sutripar la singuasu.</p>
<p>Isti añu el mes d’abril,<br>
venu, San Pedru, rivualtu,<br>
nun feixu más qu’imprimar,<br>
morréu’l Papa Xuan Pablu,<br>
foi un clamor en el mundu,<br>
nun solu pa lus cristianus,<br>
pos lu que tuvu sembrandu,<br>
quedó a la vista, bian claru.<br>
Pa dai el últimu adios<br>
y’aclamallu comu’n Santu,<br>
millonis de piligrinus,<br>
al Vaticanu llegarun.<br>
Dispuás, a lus pocus días,<br>
fumata blanca tuviamus,<br>
pa iligir a Biniditu,<br>
qu’esi ya’l nombri del nuavu,<br>
has ayudalu, San Pedru,<br>
que bián lu nisicitamus.</p>
<p>Tamián n’esi mesmu mes,<br>
n’el Principadu de Monacu<br>
co la muarti de Rainieru,<br>
quedarun atristallaus,<br>
yo vou poneti en avisu,<br>
con esti has tener cuidau,<br>
que igual ti arma un tuliñal<br>
puniandu’n casinu’n cialu.</p>
<p>Pur fin Carlus ya Camila,<br>
boda del día tuviarun,<br>
porqui foi tan piquiñina,<br>
qu’algunus nin si enterarun,<br>
nun piansis que dexageru<br>
que po la teli lu viamus,<br>
¡la má ya’l padri de él<br>
nin de casa si muviarun!<br>
El titulu de duquesa<br>
de Cornuallis, a ella i diarun,<br>
dispuás de lu que sabenus<br>
¿nun ti sona un poucu raru?</p>
<p>Miantras todu estu pasaba<br>
po’l mundu, Almiranti nuastru,<br>
las xornadas gastronómicas<br>
de mirluza cilibramus,<br>
peru non solu dos días,<br>
qu’esu, fainlu en outrus llaus,<br>
a nusoutrus en Cuideiru<br>
gustanus tar fartucaus,<br>
asina, que cincu finis<br>
de semana estas durarun<br>
ya xanti, hubu a barullu,<br>
qu’en Cudilleru Turismu<br>
tan todus muy priparaus,<br>
ya faciandu bian las cousas<br>
ta’l éxitu asigurau.</p>
<p>Tamián lus alunus Selgas<br>
lu tuviarun festejandu,<br>
con una bona cumida,<br>
misa, las gueitas ya cantus,<br>
amás d’un sintiu homenaxi<br>
qu’a don Luís, el cura, i diarun,<br>
cada añu ya más xanti<br>
la qu’acudi a estus alcuantrus,<br>
pos ya una riunión d’amigus<br>
ya casi todus pixuatus.</p>
<p>Dispúas de tantu asperar,<br>
llegóu en el mes de mayu,<br>
la nuticia de qu’el Rey<br>
iba a ser outra vez gualu,<br>
¡ta embarazada Litizia!<br>
ya Filipi descansandu,<br>
pos desde que si casóu<br>
tuvu omentu de traballu,<br>
dicin que si ya niñín<br>
van a llamalu Pelayu,<br>
peru esu San Pidrín,<br>
deixámuslu pa outru añu,<br>
lu emportanti, machu o fema,<br>
que ñazca fuarti ya sanu.</p>
<p>Pa lus pixuatus defuntus,<br>
qu’esti añu nus deixárun,<br>
comu siampri aquí si feixu,<br>
quiaru tener un ricuardu;<br>
comu son tantus, Patrón<br>
ya’l celebru vei fallandu,<br>
por si si mi ulvida algunu,<br>
nun vou facer el ricuantu,<br>
abasta que lu faigas Tú<br>
al abris la puarta’l Cialu.<br>
Pur ciartu, lus empleaus<br>
que fan lus enterramiantus,<br>
tan pa faer un disfili<br>
de maniquís o soldaus,<br>
meteusi Ernestu a mudistu<br>
ya trailus uniformaus.</p>
<p>Vou falati ahora, San Pedru,<br>
de las fiastas d’esti añu,<br>
feixusi una Cumisión<br>
toda con xanti del puablu,<br>
ya desdi que si formóu<br>
de trabayar nu apararun:<br>
papeletas, rifas, cestas,<br>
dos fiastas urganizarun,<br>
en Marzu el Pescador<br>
ya la Premavera en Mayu,<br>
n’esta, fuarun iligidas<br>
tres muciquinas de garbu:<br>
Nuria ya Mayra, de damas<br>
ya Noelia, pa tar reinandu.<br>
El día de San José<br>
chocolati ripartiarun,<br>
amás de turtías de pan<br>
ya guavus, que nun faltarun,<br>
¡celebróusi, San Pidrín,<br>
comu si facía antañu!<br>
ya non co lus mudirnismus<br>
de cambeai la fiasta’l Santu.<br>
Una placa van a dai,<br>
a la más viaya del puablu,<br>
asina que a Celestina,<br>
la noraguana li damus.<br>
Orquestas de las más bonas<br>
pa bellar hasta cansanus,<br>
bandas, fanfarrias, carrozas<br>
ya pa lus niñinus xuaus,<br>
lus fuaus artificalis<br>
por San Pedro, por San Pablu<br>
ya por San Pablín tamián<br>
qu’unda nus sobrarun cuartus,<br>
las misas ya prusicionis<br>
nun haberán de faltanus.<br>
Lu que quisiara saber,<br>
comu si las arreglarun,<br>
pa cunsiguir qu’Avilés,<br>
apurriara bonus cuartus,<br>
era hora, San Pidrín,<br>
que nus retornara algu,<br>
por lus barcus de Cuideiru<br>
que vendin en esi puartu.</p>
<p>San Pedru, vou tirminar,<br>
que Tú, tas muy bian sentau,<br>
peru yo, de tar de pía,<br>
alcontrumi algu cansau,<br>
asina que vou piditi,<br>
en nombri de lus pixuatus,<br>
nus des salú, pa golver<br>
festejati diantru’n añu,<br>
llíbranus de todu mal,<br>
de tempestadis ya viantus,<br>
fai que lus peixis na mar<br>
si multipliquin a ciantus,<br>
p’asina, dati las gracias<br>
¡que ya tá bian de queixanus!<br>
Entérati a quián tenemus,<br>
que pidir playa pa’l puablu,<br>
qu’esti añu, nun dixi nada,<br>
¡peru p’al próximu&mldr; gualvu!</p>
<p>Ahora vou d’ir co lus vivas,<br>
que ya lus tas asperandu:<br>
¡Vivan San Pedru, San Pablu,<br>
ya viva’l apostolau!<br>
¡Viva tamián San Pablín!<br>
anque sea un amestau,<br>
¡Vivan lus Santus ya Santas<br>
que tan gozandu n’el Cialu!<br>
Por nusoutrus nun ti apuris,<br>
déxanus siguir d’humanus.<br>
¡Viva’l Ubispu auxiliar<br>
que tá d’istrena isti añu!<br>
¡Viva’l Cura Don José<br>
que ti dexóu prisidiandu!<br>
¡Que viva’ l siñor Alcaldi<br>
con todu’l sou Yuntamiantu!<br>
¡Un viva pa Salvador<br>
que ya’l Patrón Mayor nuastru!<br>
¡Viva’l iquipu fugol<br>
que nus tá riprisintandu!<br>
¡Ya viva Fernandu Alonsu<br>
que todu lu tá ganandu!<br>
¡Vivan todus lus que tais<br>
L’Amuravela iscuchandu!<br>
Ya viva siampri la copla<br>
que pa cabar el rilatu,<br>
desde tiampus terremotus<br>
ricitamus lus pixuatus<br>
ya güay de cuarpu prisenti<br>
vas güilla, Patrón Santu:</p>
<p>¡MIENTRAS CUDILLERO VIVA<br>
Y DURI LA FUENTI’L CANTU,<br>
VA SAN PEDRU A LA RIBERA<br>
CONTODUS LUS DEMÁS SANTUS!</p>
<p>¡Amura vela! ¡Isa vela!<br>
¡Fuego a babor! ¡Fuego a estribor!<br>
¡¡¡Viva Pedro!!!</p>
</div>
</article>
</main>
<footer class=footer><div class=copyright>© L'Amuravela 2022</div></footer>
</body>
</html>