<!doctype html><html lang=es>
<head><meta charset=utf-8>
<meta name=viewport content="width=device-width,minimum-scale=1,initial-scale=1">
<title>L'Amuravela 2010</title>
<meta name=description content>
<link rel=canonical href=https://amuravela.com/english/amuravelas/lamuravela-2010/>
<link rel=sitemap href=https://amuravela.com/sitemap.xml type=application/xml><link rel="preconnect dns-prefetch" href=https://www.googletagmanager.com>
<link rel="preconnect dns-prefetch" href=https://www.google-analytics.com>
<link rel="preconnect dns-prefetch" href=https://fonts.gstatic.com>
<meta property="og:title" content="L'Amuravela 2010">
<meta property="og:url" content="https://amuravela.com/english/amuravelas/lamuravela-2010/">
<meta property="og:description" content>
<meta property="og:image" content="https://amuravela.com/logo.png">
<meta property="og:type" content="article">
<meta property="og:site_name" content><meta name=twitter:card content="summary_large_image">
<meta name=twitter:title content="L'Amuravela 2010">
<meta name=twitter:url content="https://amuravela.com/english/amuravelas/lamuravela-2010/">
<meta name=twitter:description content>
<meta name=twitter:image content="https://amuravela.com/logo.png">
<meta name=twitter:site content><meta name=theme-color content="#333">
<link rel=manifest href=https://amuravela.com/manifest.json>
<link rel=icon type=image/png sizes=32x32 href=https://amuravela.com/icons/favicon-32x32.png>
<link rel=icon type=image/png sizes=16x16 href=https://amuravela.com/icons/favicon-16x16.png>
<link rel=apple-touch-icon sizes=180x180 href=https://amuravela.com/icons/apple-touch-icon.png><link href="https://fonts.googleapis.com/css2?family=Dancing+Script:wght@600&display=swap" rel=stylesheet><script async src="https://www.googletagmanager.com/gtag/js?id=G-FX79BW06FQ"></script>
<script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','G-FX79BW06FQ')</script>
<style>*{box-sizing:border-box}body{color:#37301e;font-family:times new roman,serif;margin:0;padding:0;font-size:1.25rem;min-height:100vh;text-rendering:optimizeLegibility}main{min-height:90vh}h1,h2,h3,h4,h5{font-family:dancing script,georgia,serif;font-weight:400}h1{font-size:8rem}h2{font-size:4rem}p{line-height:150%}blockquote{font-style:italic}img{max-width:100%}a{font-size:1.5rem;color:#37301e;border-bottom:1px solid #37301e;transition:border-bottom-color .25s ease-out;text-decoration:none;cursor:pointer}a span.arrow-right,a span.arrow-left{box-sizing:border-box;display:inline-block;-webkit-user-select:none;user-select:none;transition:transform .5s ease-in-out}a:visited{color:#37301e}a:hover{border-bottom-color:transparent}a:hover span.arrow-right{transform:translateX(.3em)}a:hover span.arrow-left{transform:translateX(-.3em)}header{min-height:5vh;font-size:1.5rem;display:flex;margin:0;padding:1rem;justify-content:space-between;align-items:center}header .breadcrumbs{align-items:center}header .language-selector{align-items:center}header .language-selector>*{margin-right:1rem}footer{font-size:1.25rem;display:flex;margin:0;padding:1rem;justify-content:space-between;align-items:center}footer .copyright,footer .back-top{align-items:center}main article{width:100%;display:flex;flex-direction:row;justify-content:center;padding:3rem}main article .summary{top:100px;position:sticky;text-align:center;align-items:center;max-width:50%;min-width:30%;max-height:720px;margin-right:8rem}main article .summary h1{font-size:6rem}main article .summary .author,main article .summary .reciter{font-size:1.25rem}main article .summary .author a,main article .summary .reciter a{font-size:1.25rem}main article .content{flex-direction:column;text-align:center;font-size:1.5rem;max-width:50%;min-width:30%}main article .content p{width:100%}main article .content .list{list-style-type:none;margin:3rem 0 0;padding:0;border-bottom:1px #5c5c5c solid}main article .content .list li{width:100%;border-top:1px #5c5c5c solid;padding:1rem;text-align:left}main article .content .list li a{display:flex;justify-content:space-between;border-bottom:none}main article .content .list li a span{padding-left:2rem}main article .content .list li a:hover{color:#5c5c5c}@media only screen and (max-width:800px){body{font-size:1.1rem}main{min-height:70vh}h1{font-size:3.75rem}h2{font-size:2.5rem}a{font-size:1.25rem}header{font-size:1.25rem;flex-direction:column-reverse}.breadcrumbs{padding:1rem;text-align:center}main article{flex-direction:column;justify-content:start;align-items:center;padding:1rem}main article .summary{top:0;position:relative;max-width:100%;margin-right:0}main article .summary h1{font-size:3rem}main article .summary .author,main article .summary .reciter{font-size:1.1rem}main article .summary .author a,main article .summary .reciter a{font-size:1.1rem}main article .content{max-width:100%;font-size:1.25rem}}</style>
</head>
<body><script type=application/ld+json>{"@context":"http://schema.org","@type":"Article","image":"https:\/\/amuravela.com","url":"https:\/\/amuravela.com\/english\/amuravelas\/lamuravela-2010\/","headline":"L\u0027Amuravela 2010","alternativeHeadline":"L\u0027Amuravela 2010","dateCreated":"2019-12-12T23:59:59","datePublished":"2019-12-12T23:59:59","dateModified":"2019-12-12T23:59:59","inLanguage":"es","isFamilyFriendly":"true","copyrightYear":"2019","copyrightHolder":"Cesáreo Marqués Valle","accountablePerson":{"@type":"Person","name":"Cesáreo Marqués Valle","url":"\/authors\/cesario-marques-valle\/"},"author":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle\/","image":"https:\/\/amuravela.com","description":""},"creator":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle\/","image":"https:\/\/amuravela.com","description":""},"publisher":{"@type":"Organization","name":"L\u0027Amuravela","url":"https:\/\/amuravela.com","logo":{"@type":"ImageObject","url":"\/logo-article.png","width":"600","height":"60"}},"mainEntityOfPage":"https:\/\/amuravela.com\/english\/amuravelas\/lamuravela-2010\/","keywords":"null","genre":"null","articleSection":"Every Amuravela"}</script>
<script type=application/ld+json>{"@context":"http://schema.org","@type":"BreadcrumbList","itemListElement":[{"@type":"ListItem","position":1,"item":{"@id":"https:\/\/amuravela.com\/","name":"Inicio"}},{"@type":"ListItem","position":2,"item":{"@id":"https:\/\/amuravela.com\/english\/","name":"Englishes"}},{"@type":"ListItem","position":3,"item":{"@id":"https:\/\/amuravela.com\/english\/amuravelas\/","name":"Every Amuravela"}},{"@type":"ListItem","position":4,"item":{"@id":"https:\/\/amuravela.com\/english\/amuravelas\/lamuravela-2010\/","name":"L\u0027Amuravela 2010"}}]}</script><header><div class=breadcrumbs>
<a href=https://amuravela.com/>Inicio</a>
/
<a href=https://amuravela.com/english/>Englishes</a>
/
<a href=https://amuravela.com/english/amuravelas/>Every Amuravela</a>
/
<a href=https://amuravela.com/english/amuravelas/lamuravela-2010/>L'Amuravela 2010</a>
</div>
<div class=language-selector>
<strong>Español</strong>
<a href=https://amuravela.com/en>English</a>
</div></header>
<main class=main>
<article>
<div class=summary>
<h1 class=title>L'Amuravela 2010</h1>
</div>
<div class=content>
<p>En el nombri de Jesús<br>
y la Virgin Soberana,<br>
vou ichar l’Amuravela<br>
comu San Pedru asperaba.</p>
<p>Ya tamus aquí outra vez<br>
fialis al tou llamamiantu,<br>
pos siguru nu hay na tiarra<br>
nin tampoucu en todu’l cialu,<br>
un llugar au si veneri<br>
al qu’ iligiarun por Santu,<br>
comu facemus cuntigu<br>
las pixuatas ya pixuatus.<br>
Tianis a Cuideiru todu<br>
d’alligría rebosandu,<br>
que cuartus, haberá poucus,<br>
peru asóbranus remangu<br>
pa cantar ya pa bellar,<br>
agarrau o dandu saltus,<br>
pa sacati en prusición<br>
po la única cai del puablu<br>
-asina nun nus perdemus-<br>
ya traeti aquí hasta’l puartu,<br>
pa dati cuantas, San Pedru,<br>
de los socesus del añu.<br>
Comu tianis la compaña<br>
de todus lus demás Santus,<br>
aprovechu la ucasión<br>
ya filicitu a San Pablu,<br>
pos por cilibrati a Ti<br>
igual mañana mi duarmu.<br>
Asina que comu veu<br>
que Tú ya tomasti asiantu,<br>
vou imprimar a llargar<br>
que tá la xanti asperandu.</p>
<p>La mar sigui comu siampri,<br>
co la pesca iscaseandu,<br>
ya cuandu nun pasa esu<br>
tan lus precius po lus sualus,<br>
la pescada a poucu más<br>
de un euru nus la pagarun,<br>
tamus San Pidrín del alma<br>
pior que lus aldianus,<br>
a ellus nu is pagan la lleichi<br>
anqui si destin catandu,<br>
pos risulta más barata<br>
traella de sitius lejanus,<br>
asina tamus nusoutrus<br>
ya mira que protestamus<br>
pa que a la mirluza’l pinchu<br>
li atin un sellu n’el rabu<br>
ya poda difierienciasi<br>
de la que garran lus barcus<br>
que salin llonxi a buscalla<br>
ya tan pa m’idea cabandu<br>
co’l puocu peix que nus queda;<br>
asina nus vei Hermanu<br>
piansan más en el diñeiru<br>
que n’el futuru inmediatu,<br>
cuandu nu haiga que pescar<br>
queixaransi a lus gubiarnus,<br>
anque a estus comu son grandis<br>
siguru que lis fan casu.<br>
La costera de caballa<br>
de melagru la llibramus,<br>
primeiru garrousi mucha<br>
peru co lus precius baxus,<br>
dispuás punxárunnus cupu<br>
subiandu lus precius algu<br>
y’anque foi por poucu tiampu<br>
a lu menus compensamus.<br>
Pur ciartu istu de lus cupus<br>
había que regulallu,<br>
nun ya igual calar al pinchu<br>
que facellu arrastrandu,<br>
lus mariñeirus pixuatus<br>
desdi magar de lus añus,<br>
a lus nuastrus caladerus<br>
siampri lus tamus cuidandu,<br>
po lu tantu nun queremus<br>
nus toqui esi cupunazu.<br>
N’esta ucasión co’l porcebi<br>
a lu menus empatamus,<br>
pos garróusi en cantidá<br>
al outru muy prusimau,<br>
lus precius…. comu la bolsa,<br>
iban de riba pa baxu<br>
anque foi por Navidá<br>
cuandu tuviarun más carus.<br>
L’angula portousi bian<br>
non comu feixu l’outru añu,<br>
ya ’l preciu tamián foi bonu<br>
n’estu nu hemus de queixanus,<br>
sin embargu ‘l calamar<br>
más bian tuvu iscasiandu.<br>
Comu puadis ver Tú mesmu<br>
la cousa ta pa ir tirandu,<br>
asina que ya lu sabis<br>
¡nun nus deixis de la manu!</p>
<p>Fiastas ya cilibracionis<br>
comu borra hubu isti añu,<br>
en llegandu’l mes de juliu<br>
hasta Montarés subiamus,<br>
unus con mayor fervor<br>
ya outrus firviandu por diantru.<br>
En agostu lus gaiteirus<br>
truxarun música’l puablu,<br>
grupus de Bretaña, Iscocia,<br>
gallegus ya lus pixuatus,<br>
primeiru hubu disfili,<br>
dispuás na plaza autuarun<br>
ya comu siampri de xanti<br>
iba un xintiu disiartu;<br>
güi dicir, que cuandu taban<br>
lus iscocesis tocandu,<br>
húbulu que quixu ir<br>
arrastrándusi pol sualu,<br>
pos quiría discifrar<br>
lu que llevaban debaxu,<br>
ver si taba todu al airi<br>
o ver si usaban refaxu.</p>
<p>Tenemus una cai nuava<br>
didicada a Don Ricardu,<br>
nagurousi en mes d’agostu<br>
con todu miricimiantu,<br>
alcóntrasi na Talaya,<br>
asina hemus ricordallu<br>
pos si mélicu era bonu,<br>
era más mijor paisanu,<br>
y’anque ñaciu en Turón<br>
prisumia de pixuatu.</p>
<p>Dispuás de muchu pidillu,<br>
cilibrousi aquí n’ el puablu<br>
el día de la Santina<br>
ya’l d’Asturias axuntaus,<br>
de fiasta hubu cuatru días<br>
todu bian urganizau,<br>
pos a pesar del xintiu<br>
nun hubu ni un altercau.<br>
Venu el Prisidenti Arecis<br>
el sábadu a nagurallu,<br>
ya con una Amuravela<br>
ricibímuslu n’el puartu,<br>
fiximusi piticionis<br>
peru nun nus feixu casu,<br>
pos la Ilesia sigui igual<br>
¡cualquiar día nofragamus!<br>
siguru que co la crisis<br>
pa estu nun tinía cuartus,<br>
que tan mijor empleaus<br>
p’andar po’l mundu viaxandu.<br>
Vou a golver a la fiasta<br>
que ya mi tou disviandu;<br>
hubu autuacionis bonas<br>
con Miguel Rius cantandu,<br>
lus Tejedor, Luz Casal<br>
ya con Morfeu Suañandu,<br>
tampucu faltou la sidra<br>
nin lus gaiteirus del puablu,<br>
lus del Coru p’autuar<br>
una montera punxarun,<br>
¡peru el “Piruñu” negousi!<br>
dixu que i facía dañu,<br>
pos comu era picona<br>
nun si quiria tar rascandu.</p>
<p>Comu vian siandu custumi<br>
desdi fai algunus añus,<br>
lus buzus a la Santina<br>
del fondu la mar sacarun,<br>
llevándula en prusición<br>
hasta la Ilesia subiandu<br>
pa facei misa soleni,<br>
dispuás de gualta pa baxu<br>
en llegandu a la Ribera<br>
outra vez la sumirgiarun.<br>
Las sardinas a la plancha<br>
comu siampri nun faltarun,<br>
anque había tanta xanti<br>
que pa m’idea el melagru<br>
de lus panis ya lus peixis<br>
tuviarun que riditallu.</p>
<p>Tamián quiaru aprovechar<br>
ya que toy subiu al barcu,<br>
pa compartir con vusoutrus,<br>
la destinción que mi diarun<br>
n’el trascursu d’esus días<br>
de Fiu Pridileutu ‘l puablu,<br>
ya agardecer el apoyu<br>
que siampri mi vinis dandu.</p>
<p>Juntu col mes de nuviambri<br>
las habaneras llegarun,<br>
con bonas masas coralis<br>
cada sábadu autuandu,<br>
ya todu bian dirigiu<br>
pol Coru Mixtu del puablu,<br>
que bian pasea ‘l tou nomi<br>
cuandu vei pur i cantandu.<br>
Aparti de las cancionis<br>
las farturas nun faltarun,<br>
lus jubilaus de la mar<br>
el sou día cilibrarun,<br>
ya las muyaris dispuás,<br>
peru solas, ripitiarun,<br>
comu puadis ver Patrón,<br>
siampri ganan po la manu,<br>
ellas apúntansi a todas<br>
o solas o acompañandu,<br>
pos unda tuviarun outra<br>
pa dispidir bian el añu<br>
ya todus estus festejus<br>
siampri tirminan bellandu,<br>
asperemus salga al menus<br>
alguna parea de viayus,<br>
porqui isti añu miou probi<br>
pa disvurcius nun ganamus,<br>
húbulus de toda clas<br>
y’ afetaus todus lus ramus,<br>
¡foi comu cuandu intra un virus<br>
ya tirmina cuntagiandu!<br>
pensei que Jorgi Javier<br>
facía un pograma n’el puablu.</p>
<p>Al llegar la Navidá<br>
una novedá tuviamus,<br>
que dispuás de la mirianda<br>
feixusi la Misa ‘l Gallu,<br>
San José el probi, taba<br>
un pouco priucupau,<br>
pos meteusi n’a cabeza<br>
qu’ iba ‘l partu adelantau,<br>
menus mal que lus pastoris<br>
anduviarun avezaus<br>
pa ixplicali qu’era el Cura<br>
el que andaba apurau.</p>
<p>Cilibramus San Silvestri<br>
comu en outrus llaus, curriandu,<br>
po lu que vimus Patrón,<br>
foi más bian entrenamiantu,<br>
pos dispuás de tar aquí<br>
en Luarca ripitiarun,<br>
el campión masculinu<br>
foi el mesmu n’ ambus llaus,<br>
peru en femas, Tirisina<br>
dexó ‘l pabellón bian altu,<br>
atopou a outra muyar<br>
que tamián iba curriandu<br>
ya miantras daban la lengua<br>
taban po la meta entrandu.<br>
Nun hay que quitai el méritu,<br>
peru sigún mi dixarun<br>
foi que las outras muyaris<br>
el camín intivocarun.</p>
<p>La Cabalgata de Reis<br>
co’l tinirariu cambeau<br>
nun viniarun po la Cai<br>
entrarun po’l puartu viayu,<br>
peru nu is debeu sentar<br>
muy bian isti enventu nuavu<br>
pos a Gaspar, paeceumi<br>
velu un poucu mareau<br>
ya a Melchor algu i pasou<br>
pos sigún taba falandu<br>
entroi d’algún pica pica<br>
po la cara ya ‘l piscuazu,<br>
-a risultas del salitri<br>
siguru foi mutivau-<br>
tirou fuarti de la barba<br>
ya apareceu afeitau,<br>
dexandu a tous lus prisentis<br>
más que frius, congelaus.<br>
Menus mal que lus niñinus<br>
ya quirian tar durmiandu<br>
pa que asina al outru día<br>
lis truxaran lus rigalus,<br>
porque si nón pa m’ idea<br>
que si fan ripublicanus,<br>
o gualvi el Papá Noel<br>
a gananus po la manu.</p>
<p>A finalis de freberu<br>
acercousi a vesitanus<br>
una borrasca perfeta<br>
con muchus maris ya viantus,<br>
ya en juniu una gota fria<br>
que causó bonus istragus,<br>
isti tipu de finómenus<br>
anantis nunca lus viáramus,<br>
anqui sigún tan las cousas<br>
ya nada puadi asustanus,<br>
sin ir más llonxi, na Ilesia,<br>
tianis el patiu rigualtu,<br>
pos algún menistru Tou<br>
pecou por acercamiantu,<br>
pa m’idea ‘l Evangeliu<br>
muy bian nu lu intirpritarun<br>
nun ya lu mesmu que ten<br>
lus niñinus al sou llau,<br>
que meteis ripiru ‘n cuarpu<br>
ya tenellus suyugaus.</p>
<p>Siguimus Santu Patrón<br>
co la crisis padiciandu,<br>
ya cada día que pasa<br>
pior nus lu tan puniandu,<br>
paez que lus brotis verdis<br>
pa la tiarra si mitiarun,<br>
tomó el Gubiarnu mididas<br>
pa ricortar enus gastus,<br>
asina puadu diciti<br>
que hubu baxada de sualdus,<br>
congelarun las pinsionis,<br>
¿risfriaransi lus viayus?<br>
ya sin el chequi bebé<br>
han baxar lus ñacimiantus,<br>
ya por si estu fuara poucu<br>
hasta ‘l iva nus subiarun,<br>
sin embargu a lus más ricus<br>
pouca cousa lis fixarun,<br>
de lus bancus nin falamus<br>
si escasu dámusis cuartus<br>
pos abondu si destarun<br>
hasta metenus aú tamus,<br>
tampoucu ti vou falar<br>
de partius nin sindicatus,<br>
que a estus la suvinción<br>
nun güi que is la quitarun,<br>
asina que comu ves<br>
solamenti pagan cuatru.</p>
<p>Aquí miou probi del alma<br>
muy mal vamus a pasallu,<br>
si hay qu’ apretar más el cinchu<br>
ya nu nus quedan “Furacus”<br>
pos pa unu que tenemus<br>
tiannus en vilu asperandu,<br>
anqui en esu de dar gualtas<br>
bian si paez al gubiarnu,<br>
ya en tirar sin apuntar<br>
ricuárdami a un tal Marianu.<br>
Comu nun aciarti d’esta<br>
pa Rivilla i lu mandamus<br>
ya que unas bonas anchoas<br>
nus unvi por engañanus.</p>
<p>La cousa paez que tá<br>
pior de lu que pensamus,<br>
aquí ya nu atracan bancus<br>
¡roban n’el Ayuntamiantu!<br>
nun ya lu que tas pensandu…<br>
que foi de fuara pa diantru,<br>
anque quian entrou, paezmi<br>
que nun pricisaba planu,<br>
pos sabía d’antemanu<br>
aú si atopaban lus cuartus.</p>
<p>N’el mes d’abril cilibrousi<br>
de lus Selgas el alcuantru<br>
ya ista vez a Cajastur<br>
sociu d’honor la nombrarun,<br>
comu siampri hubu diplomas<br>
pa lus alunus más viayus,<br>
ya premius pa lus cuncursus<br>
d’afotus ya litiratus,<br>
pa tirminar la velada<br>
hubu una obra de tiatru<br>
qu’el grupu “lus Rabanitus”<br>
muchu bian lu tan faciandu,<br>
en cuatru días, San Pedru,<br>
han lanzasi al estrellatu,<br>
yo ya güi que a Matias<br>
ufriciaruni un contratu,<br>
peru prifiriu quedasi<br>
nun quiar avolar tan altu.</p>
<p>Dispuás la Semana Santa<br>
comu siampri cilibramus,<br>
a vecis de prusición<br>
ya outras vecis d’asuatu,<br>
pos comu ‘l tiampu iba bonu<br>
había qu’ aprovechallu,<br>
lus uficius riligiosus<br>
igual que todus lus añus<br>
ya de que vei pouca xanti<br>
siampri nus tamus queixandu,<br>
estu San Pidrín del alma<br>
había que sulucionallu,<br>
anque las bonas custumis<br>
paez que si van pirdiandu,<br>
¿nun notasti guay en falta<br>
que nun tan lus jubilaus?<br>
¡marchárunsi d’ixcursión!<br>
¿nu haberá días n’el añu<br>
que tuviarun qu’iscoer<br>
lus de las fiastas del puablu?<br>
¡claru! comu’l restu’l tiampu<br>
lu tianin tan ucupau….<br>
aprovecharun agora<br>
pa poder descansar algu.</p>
<p>Van por bon camín las obras<br>
del campu de fugol nuavu,<br>
asperemus qu’el iquipu<br>
vaiga mijor isti añu<br>
ya nun nus dea lus desgustus<br>
del campiunatu pasau,<br>
que de la mitá la tabla<br>
siampri tuviarun pa baxu<br>
ya hasta facer una gualga<br>
lus fogolistas quixarun,<br>
entre estu, la upusición,<br>
la sacavera ya’l sapu,<br>
vei perdesi l’afición<br>
que siampri hubu n’el puablu.</p>
<p>Lu mesmu que is vei pasar<br>
tamián a lus del Uviadu,<br>
pos pa subir, outra vez<br>
golveu tener un frescasu,<br>
ya ‘l Sporting aguantou<br>
anque costoi bon trabayu<br>
qu’al principiu iba muy bian<br>
peru cabou floxeandu.<br>
Ya Flurintinu, si quiar<br>
algún títulu ir tiniandu,<br>
que si deixi de Mouriñus<br>
ya de Cristianus Ronaldus,<br>
¡a la Duquesa de Alba<br>
ya a la que tián que ir fichandu!</p>
<p>¡Albricias! que tirminarun<br>
pur fin la zona de bañus,<br>
home, la verdá, San Pedru,<br>
el sitiu quedou muy guapu,<br>
bona plaza, zona verdi,<br>
ya muy bian illuminau,<br>
pal pirsupuastu qu’habia<br>
abondu lu aprovecharun,<br>
alcontrui solu una tacha,<br>
que pa tumbasi n’el sualu<br>
anque pongas la toballa<br>
acabas todu matau,<br>
¡son todu piadras, Patrón!<br>
pa m’idea faltai algu:<br>
o nun li icharun arena<br>
o palma por algún llau,<br>
si hubiaran fechu una playa<br>
taba istu sulucionau.</p>
<p>Lu que mi paez a mi<br>
que unda vei tener pa llargu,<br>
vei ser la obra del AVI<br>
que outra vez garrou ritrasu,<br>
pos por culpa de la crisis<br>
apáransi lus traballus,<br>
vamus, qu’entró en via muarta<br>
que diría Pepi Blancu,<br>
asperemus qu’en Galicia<br>
faiga tamián outru tantu,<br>
sinón vamus a pensar<br>
que lus tan favuriciandu.</p>
<p>Lus juicius por currución<br>
siguin en boga isti añu,<br>
el asuntu de lus trajis<br>
nun cunsiguiarun cierralu,<br>
el Correa ya’l bigotis<br>
unda siguin encerraus,<br>
el tema del tesoreru<br>
ya lu tan investigandu,<br>
a outru que la lutiría<br>
ca poucu i taba tocandu,<br>
pasou de ser un prisuntu<br>
a ser agora imputau<br>
Ya ‘l que fuara Prisidenti<br>
en Baliaris del gubiarnu,<br>
por el casu Palma Arena<br>
tamián tuvu encarcelau,<br>
alcaldis en Cataluña,<br>
concejalis, deputaus,<br>
¡hasta la Isabel Pantoja<br>
dicin tuvu defraudandu!<br>
Julián dabai perras negras<br>
ya ella iba blanqueandu.</p>
<p>Aquí tamián hubu juicios<br>
al paicer por unus pagus,<br>
que unus dicin que cobrarun<br>
ya outrus que nun ricibiarun<br>
peru isti asuntu, San Pedru,<br>
con prudencia hay que tratallu,<br>
pos lu pior del asuntu<br>
que somus todus del puablu.</p>
<p>Finóminus naturalis<br>
algunu que outru tuviamus,<br>
hubu en Haití un tarremotu<br>
que dexou abondus muartus,<br>
aú eran lus probis, probis,<br>
con estu ya rimatarun,<br>
ya en Islandia un volcán<br>
que tinía un nombri raru,<br>
llenó el cialu de ciniza<br>
ya nun pudía haber vualus<br>
asina lus arupuartus<br>
ca poucu taban pechaus.<br>
You nun sei si foi la cousa<br>
aprovechandu isti saldu<br>
que tres pareas de Cuideiru<br>
fuarun a Roma d’asuatu,<br>
ya a la hora de golver<br>
en avión nun lus deixarun,<br>
ya tuviarun qu’asperar<br>
pa poder vinir en barcu,<br>
nu hay mal que por bian nun venga<br>
unda saliarun ganandu,<br>
pos fixarun un cruceru<br>
sin tenellu n’el contratu,<br>
ricuperarun asina<br>
lu que pirdiaran l’outru añu,<br>
(paemi qu’el apuntador<br>
puadi cuntavus el casu)</p>
<p>Asperamus que las fiastas<br>
sean San Pedru del to agradu,<br>
que pa esu la Cumisión<br>
trabayou en sin descansu,<br>
pa entre rifas ya sorteus<br>
ir atotandu lus cuartus,<br>
el pograma que prisentan<br>
paemi bastanti amplu,<br>
pos el día vintiseis<br>
lus festejus cuminzarun,<br>
pa cabar el dia unu<br>
que ya’l día de lus viayus.<br>
Las orquestas de rinombri<br>
comu siampri aquí lu fuarun<br>
ya las fanfarrias, tamián<br>
han facellu con aciartu,<br>
lus fuaus artificialis<br>
illuminarán el cialu,<br>
asina que si quias velus<br>
tianis que quedar dispiartu,<br>
autuarán lus nuastrus corus<br>
ya lus gaiteirus del puablu,<br>
haberá en a Ribera<br>
pa lus niñinus tiatru,<br>
las misas ya prusicionis<br>
tampoucu han de faltanus,<br>
hemus de comer el bollu,<br>
dai una placa al más viayu<br>
ya’l que quera bautizasi<br>
que vaya a la Fuenti’l Cantu.<br>
A la Reina ya sos Damas<br>
veu que ya las tás viandu,<br>
pos desde que tás ahí<br>
que nun lis quitasti ‘l guayu,<br>
Nerea, Raquel ya Judit<br>
la noraguana vus damus.</p>
<p>Antis de marchar, Patrón,<br>
quixara faceti un ruagu,<br>
que lus de la SGAE nun vengan<br>
comu siampri a sutripanus,<br>
que nus llevan con el canon<br>
la metá del pirsupuastu,<br>
¡quiarin cobrati por todu!<br>
¡hasta por silvar un tangu!<br>
había que priguntalis<br>
¿aú metin ellus lus cuartus?<br>
¿ripartinlu a lus autoris<br>
o ripartinlu entre cuatru?</p>
<p>Agora si que mi vou<br>
que ya mi apitez un vasu,<br>
pos de tantu tar falandu<br>
quedoumi secu ‘l gargualu.<br>
Has bindicinus San Pedru<br>
que tan solu en Tí isficiamus<br>
pa que saquis a Cuideiru<br>
alantri en lus tiampus malus,<br>
pa que nun nus falti ‘l peix<br>
en a mar has ayudanus,<br>
ya pa que lu paguin bian,<br>
en tiarra, icha una manu,<br>
porqui lus isquilmadoris<br>
pur u quiara tan saliandu.<br>
Pa sacanus de la crisis<br>
has dai llucis al gubiarnu<br>
ya un plizcu a la upusición<br>
pa que si vaya enterandu<br>
que n’el restu de paisis<br>
tan xuntus colaborandu.<br>
Has prucurar, tener bian<br>
abiarta la puarta ‘l cialu,<br>
pa que lus pixuatus tengan<br>
comu siampri ’l pasu francu,<br>
gullandu istu Garzón<br>
siguru pasa de llargu.</p>
<p>Pa nun perder la memoria<br>
lus vivas vou imprimandu:<br>
¡Vivan San Pedru, San Pablu<br>
ya San Pablín al costau!<br>
¡Viva Santiagu que tá<br>
cilibrandu ‘l añu santu!<br>
¡Viva Santanina Hermosa<br>
venerada en esti puablu!<br>
ya’l sou homi San Juaquín<br>
que tamián lu cilibramus.<br>
¡Viva la Virgin del Carmin!<br>
¡Ya viva la del Rosariu!<br>
¡Viva la de Covadonga<br>
que guia a lus asturianus!<br>
¡Un viva pa’l Santu Padri<br>
que abondu ta padiciandu!<br>
¡Que viva Don Jesús Sanz<br>
que ya ‘l Arzubispu nuavu!<br>
¡Ya que viva’l nuastru Cura<br>
que vei terceru n’el rangu!<br>
¡Ya pa que si ponga bonu<br>
un viva pa Don Xuan Carlus!<br>
¡Que viva ‘l Siñor Alcaldi<br>
que nus feixu zona bañus!<br>
si piansa que ya llibrou<br>
qu’ asperi al próximu añu.<br>
¡Vivan las otoridadis<br>
que siampri vianin a honranus!<br>
¡Que viva la Cofradía<br>
de lus pescadoris nuastrus!<br>
¡Ya viva’l Patrón Mayor<br>
que muy bian lu tá faciandu!<br>
¡Vivan las tilivisionis,<br>
pidióricus, lus arradius,<br>
ya lus enventus que fan<br>
qu’ el mundu vaya avanzandu!<br>
¡Vivan todus lus que tán<br>
guay el sermón iscuchandu!<br>
¡Vivan todus lus pixuatus<br>
que tán po’l mundu viviandu!<br>
Ya a lus que vivin aquí<br>
¡milenta vivas lis damus!<br>
¡Un viva pa lus xigantis<br>
qu’ agora vamus quemallus!<br>
¡Ya viva la nuastra copla<br>
santu y seña d’ esti puablu<br>
que pa cabar el sermón<br>
ti dicimus lus pixuatus!</p>
<p>​¡MIENTRAS CUDILLERO VIVA<br>
Y DURI LA FUENTI’L CANTU,<br>
VA SAN PEDRU A LA RIBERA<br>
CON TODUS LUS DEMÁS SANTUS!</p>
<p>¡Amura vela! ¡Isa vela!<br>
¡Fuego a babor! ¡Fuego a estribor!<br>
¡¡¡Viva Pedro!!!</p>
</div>
</article>
</main>
<footer class=footer><div class=back-top><a onclick=document.body.scrollIntoView()>Volver arriba</a></div>
<div class=copyright>© L'Amuravela 2022</div></footer>
</body>
</html>