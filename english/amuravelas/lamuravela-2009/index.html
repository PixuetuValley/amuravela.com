<!doctype html><html lang=es>
<head><meta charset=utf-8>
<meta name=robots content="noindex">
<meta name=viewport content="width=device-width,minimum-scale=1,initial-scale=1">
<title>L'Amuravela 2009</title>
<meta name=description content>
<link rel=canonical href=https://amuravela.com/english/amuravelas/lamuravela-2009/>
<link rel=sitemap href=https://amuravela.com/sitemap.xml type=application/xml>
<script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','')</script><link rel="preconnect dns-prefetch" href=https://www.googletagmanager.com>
<link rel="preconnect dns-prefetch" href=https://www.google-analytics.com>
<link rel="preconnect dns-prefetch" href=https://fonts.gstatic.com>
<meta property="og:title" content="L'Amuravela 2009">
<meta property="og:url" content="https://amuravela.com/english/amuravelas/lamuravela-2009/">
<meta property="og:description" content>
<meta property="og:image" content="https://amuravela.com/logo.png">
<meta property="og:type" content="article">
<meta property="og:site_name" content><meta name=twitter:card content="summary_large_image">
<meta name=twitter:title content="L'Amuravela 2009">
<meta name=twitter:url content="https://amuravela.com/english/amuravelas/lamuravela-2009/">
<meta name=twitter:description content>
<meta name=twitter:image content="https://amuravela.com/logo.png">
<meta name=twitter:site content><meta name=theme-color content="#333">
<link rel=manifest href=https://amuravela.com/manifest.json>
<link rel=icon type=image/png sizes=32x32 href=https://amuravela.com/icons/favicon-32x32.png>
<link rel=icon type=image/png sizes=16x16 href=https://amuravela.com/icons/favicon-16x16.png>
<link rel=apple-touch-icon sizes=180x180 href=https://amuravela.com/icons/apple-touch-icon.png><link href="https://fonts.googleapis.com/css2?family=Dancing+Script:wght@700&family=Playfair+Display:ital,wght@0,400;0,700;1,400;1,700&display=swap" rel=stylesheet><script async src="https://www.googletagmanager.com/gtag/js?id="></script>
<style>*{box-sizing:border-box}body{color:#37301e;font-family:serif;margin:0;padding:0;font-size:1.25rem;min-height:100vh}h1,h2,h3,h4,h5{font-family:dancing script,cursive}h1{font-size:8rem}h2{font-size:4rem}p{line-height:150%}blockquote{font-style:italic}img{max-width:100%}a{font-size:1.5rem;color:#37301e;border-bottom:1px solid #37301e;transition:border-bottom-color .25s ease-out;text-decoration:none}a span.arrow-right,a span.arrow-left{box-sizing:border-box;display:inline-block;-webkit-user-select:none;user-select:none;transition:transform .5s ease-in-out}a:visited{color:#37301e}a:hover{border-bottom-color:transparent}a:hover span.arrow-right{transform:translateX(.3em)}a:hover span.arrow-left{transform:translateX(-.3em)}header{min-height:5vh;font-size:1.5rem;display:flex;margin:0;padding:1rem;justify-content:space-between;align-items:center}header .breadcrumbs{align-items:center}header .language-selector{align-items:center}header .language-selector>*{margin-right:1rem}footer{font-size:1.25rem;display:flex;margin:0;padding:1rem;justify-content:flex-end;align-items:center}footer .copyright{align-items:center}main article{width:100%;display:flex;flex-direction:row;justify-content:center;padding:3rem}main article .summary{top:100px;position:sticky;text-align:center;align-items:center;max-width:50%;min-width:25%;max-height:720px;margin-right:8rem}main article .summary h1{font-size:6rem}main article .summary .author,main article .summary .reciter{font-size:1.25rem}main article .summary .author a,main article .summary .reciter a{font-size:1.25rem}main article .content{flex-direction:column;text-align:center;font-size:1.5rem;max-width:50%;min-width:25%}main article .content p{width:100%}@media only screen and (max-width:800px){body{font-size:1rem}h1{font-size:4rem}h2{font-size:2.5rem}a{font-size:1.25rem}header{font-size:1.25rem;flex-direction:column-reverse}.breadcrumbs{padding:1rem}main article{flex-direction:column;justify-content:start;align-items:center;padding:1rem}main article .summary{top:0;position:relative;max-width:100%;margin-right:0}main article .summary h1{font-size:3rem}main article .summary .author,main article .summary .reciter{font-size:1.1rem}main article .summary .author a,main article .summary .reciter a{font-size:1.1rem}main article .content{max-width:100%;font-size:1.25rem}}</style>
</head>
<body><script type=application/ld+json>{"@context":"http://schema.org","@type":"BlogPosting","image":"https:\/\/amuravela.com","url":"https:\/\/amuravela.com\/english\/amuravelas\/lamuravela-2009\/","headline":"L\u0027Amuravela 2009","alternativeHeadline":"L\u0027Amuravela 2009","dateCreated":"2019-12-12T23:59:59","datePublished":"2019-12-12T23:59:59","dateModified":"2019-12-12T23:59:59","inLanguage":"es","isFamilyFriendly":"true","copyrightYear":"2019","copyrightHolder":"Cesáreo Marqués Valle","accountablePerson":{"@type":"Person","name":"Cesáreo Marqués Valle","url":"authors\/cesario-marques-valle"},"author":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle","image":"https:\/\/amuravela.com","description":""},"creator":{"@type":"Person","name":"Cesáreo Marqués Valle","url":"https:\/\/amuravela.com\/authors\/cesario-marques-valle","image":"https:\/\/amuravela.com","description":""},"publisher":{"@type":"Organization","name":"Asur Bernardo","url":"https:\/\/amuravela.com","logo":{"@type":"ImageObject","url":"\/logo-amp-article.png","width":"600","height":"60"}},"mainEntityOfPage":"https:\/\/amuravela.com\/english\/amuravelas\/lamuravela-2009\/","keywords":"null","genre":"null","articleSection":"Every Amuravela"}</script><header>
<div class=breadcrumbs>
<a href=https://amuravela.com/>Inicio</a>
/
<a href=https://amuravela.com/english/>Englishes</a>
/
<a href=https://amuravela.com/english/amuravelas/>Every Amuravela</a>
/
<a href=https://amuravela.com/english/amuravelas/lamuravela-2009/>L'Amuravela 2009</a>
</div>
<div class=language-selector>
<strong>Español</strong>
<a href=https://amuravela.com/en>English</a>
</div></header>
<main class=main>
<article>
<div class=summary>
<h1 class=title>L'Amuravela 2009</h1>
</div>
<div class=content>
<p>En el nombri de Jesús<br>
y la Virgin Soberana,<br>
vou ichar l’Amuravela<br>
comu San Pedru asperaba.</p>
<p>¡Filicidadis, Patrón!<br>
¿tuvisti muchus rigalus?<br>
¿nun ti pundrían na tarta<br>
una vela por cada añu?<br>
pos si asoplastilas todas<br>
tarás ahora sin risuallu,<br>
ya tuvía con nusoutrus<br>
ti queda por celebrallu,<br>
igual nus da que sea santu<br>
o que sea cumpliañus,<br>
que pa esu tamus aquí,<br>
las pixuatas, lus pixuatus<br>
ya tamián lus forasterus<br>
que vianin a vesitanus.</p>
<p>Guay pa mí, ya un día ispicial,<br>
pos fai vinticincu añus,<br>
que desdi la popa el boti<br>
ti vengu amuravelandu<br>
ya quinci d’ ìsquirbidor<br>
de lus versus del rilatu,<br>
aú ti ponemus al día<br>
de lus acunticimiantus<br>
qu’ en Cuideiru ya n’ el mundu<br>
vianin a diariu pasandu,<br>
Amás de filicitati<br>
en nomi de todu’l puablu,<br>
a Ti, por ser vos quian sos,<br>
¡nuastru valedor n’el Cialu!<br>
ya por ser el tóu amigu<br>
ixtendémuslu a San Pablu,<br>
que nunca tará de más<br>
por si fai falta una manu,<br>
¡peru sin el espadón!<br>
esi que lu deixi quiatu.<br>
Ya pa completar el tridu,<br>
anque esi nun sea Santu,<br>
filicitamus tamián,<br>
al que tirmina pechandu<br>
lus festejes en tu honor,<br>
a San Pablín mi rifiaru.</p>
<p>Vou imprimar comu siampri<br>
a cuntati lu más nuastru.<br>
Tamus na mar comu’l chánquili,<br>
cada vez más pa tras vamus,<br>
co’l mal tiampu, nun salimus,<br>
si salimus, nun pescamus,<br>
si pescamus, nu hay ganancias,<br>
pos tan lus precius tan baxus,<br>
que si vendi la mirluza<br>
al valor de fai diaz añus,<br>
costanus más la carnada<br>
qu’el prudutu que sacamus,<br>
a esti pasu, valnus más<br>
garrar muilis n’el puartu,<br>
que nun gastamus gasol<br>
ya asina aforramus cuartus.<br>
Tamián co l’angula pasa<br>
de lu mesmu outru tantu,<br>
qu’en risumin quiar dicir,<br>
qu’esti añu nun guliarun,<br>
hubu vecis qu’entri todus<br>
ni un kilugramu garramus,<br>
peru estu, non en un día,<br>
a todu un mes mi rifiaru.<br>
Con estas trazas, Patrón,<br>
dos cousas nus sucidiarun:<br>
nun viniarun japonesis,<br>
ya baxóu el preciu’l aju.</p>
<p>Vou cuntati, Santu Hermosu<br>
de un plan nuavu aú nus mitiarun,<br>
pa que la mirluza’l pinchu<br>
tenga ricunucimiantu,<br>
ya sepan desde la Rula<br>
a diariu las que garramus,<br>
comu ya de que manera,<br>
si po’l cogoti o po’l rabu,<br>
asperemus qu’el sistema<br>
nun allegui a tener fallus<br>
pos temumi lu pior…..<br>
¡un pulicía en cada barcu!<br>
el nomi nun ti lu digu<br>
pos isquirbisi muy raru,<br>
pa m’idea que ta n’inguili<br>
nun sou quian a prununciallu,<br>
el tiampu ya nus dirá<br>
si nun val o val pa algu.</p>
<p>En’a Direción de Pesca,<br>
un nuavu cambiu tuviamus,<br>
llevamus tres mandamasis<br>
en apoucas más d’un añu,<br>
n’el Madrí lus prisidentis<br>
duraban algu más tiampu.<br>
Asina que mira ver,<br>
s’isti tirmina el mandatu,<br>
pos paez un rapaz llistu,<br>
en sin un pelu de “fatu”<br>
amás conoz bian la mar<br>
que ya ñaciu en Luancu.</p>
<p>Co las gavioutas paez<br>
que tamus más rilajaus,<br>
nun tuviamus cirriburris<br>
comu hubu el añu pasau,<br>
vou cuntati el mareaxi<br>
pa que Tú tes enterau:<br>
La Cumisión de festejus,<br>
pa ir atotandu lus cuartus<br>
tan vindiandu lutiría<br>
duranti toudu el vranu,<br>
ya puanin lus altas-vocis<br>
alta la lleva asonandu,<br>
con pasus-doblis, rancheras<br>
ya curridus mijicanus,<br>
estu paez que a las gavioutas<br>
nun is debi tar gustandu,<br>
pos tapandu las oreas<br>
marchansi todas glayandu;<br>
pa m’idea qu’esti enventu<br>
tinian que patentallu,<br>
vindían por outrus lláus<br>
ya nusoutrus descansamus.</p>
<p>Comu ti dicía anantis<br>
nun acompañou el tiampu,<br>
sobri todu en eneru<br>
con muchu friu ya viantu,<br>
hubu folas, San Pidrín,<br>
de venti metrus de altu<br>
peru in ista ucasión<br>
pasarun llonxi del puablu,<br>
asina que nun tuviamus<br>
que lamentar dengún dañu.<br>
La premavera, tampoucu<br>
venu comu la quixáramus,<br>
pos tan prontu taba bonu<br>
comu si punía d’ iviarnu,<br>
así tuviamus arrastras<br>
sin apear el catarru,<br>
ya cuando ya paicía<br>
qu’ ibamus amijorandu,<br>
llegounus la gripi’l gochu<br>
que de Méjicu truxarun.<br>
En el “gatu Filiciana”<br>
primeramenti pensamus,<br>
pos igual taba de gualta<br>
ya pudía cuntagianus,<br>
peru dixarun que non,<br>
qu’era gatu non marranu,<br>
ya qu’el piligru aú taba<br>
era entre lus humanus.<br>
Con todas estas lus rusus<br>
quixarun boicoteanus,<br>
primeiru con el xamón<br>
que nun quirían importallu,<br>
más tardi co lus touristas<br>
pruhibiándulis vesitanus,<br>
ya dispuás n’Uruvisión,<br>
que pinúltimus quedamus.<br>
Lu primeiru arreglousi<br>
lu de Soraya non tantu.</p>
<p>En Sitiambri La Santina<br>
aflotóu de nuavu’n puartu,<br>
ya lus buzus, comu siampri<br>
en prusición la llevarun<br>
pa rezai la Santa Misa,<br>
entre cánticus ya aplausus.<br>
Tuvu isti añu con nusoutrus<br>
el siñor Venanciu Blancu<br>
que desdi la Argintina,<br>
acercousi a saludanus,<br>
amás pasoulu muy bian<br>
ya llevóu bonus rigalus,<br>
entre Laura ya Verena<br>
abondu bian lu atindiarun.<br>
Dispuás hubu sardinada<br>
igual que todus lus añus,<br>
que pa esu la Cumisión<br>
nunca iscatimóu en gastus.<br>
Ya comu diz el reflán,<br>
qu’el que la vei pirsiguiandu<br>
si nun deixa d’insistir<br>
acábala cunsiguiandu,<br>
aquí nusoutrus San Pedru<br>
bian podemus celebrallu<br>
pos pur fin el Día d’Asturias<br>
vei festejasi n’el puablu.<br>
Ahora hay que trabayar<br>
co lus que l’urganizarun,<br>
pa deixar el pabellón<br>
de lus pixuatus bian altu.</p>
<p>En nuviambri, una vez más<br>
lus del coru cilibrarun<br>
el certamin d’haberas,<br>
igual que todus lus añus,<br>
con esti, ya llevan ochu,<br>
ya siampri van mijurandu,<br>
que pa urganizallu bian,<br>
abondu si tán destandu,<br>
urfionis, de lu mijor,<br>
las vocis paicían del cialu,<br>
¿Qué ti vou cuntar a Ti,<br>
si lus tuvisti debaxu?</p>
<p>Las muyaris de la mar<br>
el sou día festejarun,<br>
nun lis dióu más que lluviara,<br>
ficiara friu o viantu,<br>
pa falar ya rivirtisi,<br>
lu de menus, yá el tiampu,<br>
cantóu el coru Uviñana,<br>
bona cumida, tiatru,<br>
ya un homenaji, a Angelinus<br>
la Recachada i fixarun,<br>
dispuás bellandu entre ellas<br>
la xornada rimatarun,<br>
po lu que Tú puadis ver…..<br>
nun lis fain falta paisanus.</p>
<p>Comu las d&rsquo;aquí son poucas<br>
ya nisicitan rifuarzu,<br>
de lus conceyus vicinus<br>
más de dusciantas viniarun<br>
pa cilibrar Anfitrionas,<br>
ya tar entre ellas falandu<br>
de lus poblemas que tianin<br>
ya comu lus risulviarun,<br>
llámasi a esu, cunferencias,<br>
peru nun son de teléfanu,<br>
asina nun teneremus<br>
que priucupanus po&rsquo;l gastu.<br>
Fixarun una vesita<br>
ya un ricurriu po&rsquo;l puablu<br>
marchándusi muy contentas<br>
de lu bian que las tratamus.</p>
<p>Dispuás feixusi la fiasta<br>
pa todus lus xubilaus,<br>
más de milenta, San Pedru,<br>
en Casa Lupa riuniarun,<br>
tamián tuviarun cumida,<br>
hubu descursus, rigalus,<br>
ya p’acabar con un baili<br>
que ya bonu pa lus guasus.<br>
El nuastru Alcaldi pidíui<br>
a un mandamás del Gubiarnu,<br>
qu’aú taba la Casa’l Mar<br>
s’imprimin céu lus trabayus,<br>
pa que hayga una risidencia<br>
de viayus, aquí n’el puablu,<br>
anqui mijor la punían<br>
en outru llugar más llanu,<br>
que pa subir ya baxar<br>
vei a costanus trabayu.</p>
<p>A primeirus de diciambri<br>
“Gaspar” venu a vesitanus,<br>
peru nun era un Rei Magu<br>
que llegaba adelantau,<br>
tratábasi d’un dilfín<br>
qu’iba algu dispistau,<br>
pensamus vinía d’un circu<br>
pos paicia amaestrau,<br>
¡tinías que vellu xugar<br>
co lus remus d’un chalanu!<br>
peru sigún nus dixarun<br>
más tardi lus deslletraus,<br>
anda faciandu tourismu,<br>
pos ya lu tianin fichau.</p>
<p>Ensiguidina dispuás<br>
las Navidadis llegarun,<br>
tianin poucas diferiencias<br>
co las de lus outrus añus,<br>
rifiarumi mayormenti<br>
a lus asuntus profanus:<br>
farturas a todas horas,<br>
turronis durus ya blandus,<br>
dulcis, tartas ya champanis,<br>
¡cualquiar día reventamus!<br>
co la fami qu`hay po’l mundu<br>
¿nun pudíamus cunciencianus?<br>
En’a Ilesia comu siampri<br>
hubu la Misa del Gallu,<br>
y’anque había pouca xanti<br>
abondu bian lu pasamus,<br>
pos cantamus todus xuntus<br>
lus vellancicus pixuatus,<br>
Chelvi ya Manuel Alfredu<br>
muchu bian lus entonarun.<br>
El día cincu de eneru<br>
con gran luju ya boatu<br>
amontaus en tres carrozas<br>
lus Reis Magus llegarun,<br>
trian rigalus a esgalla,<br>
la crisis nin la anotarun,<br>
bian si ve que d’aú vinían<br>
andan asobraus de cuartus.<br>
Lus niñinus comu siampri,<br>
quedaban embelesaus<br>
ya lus brazus de lus padris,<br>
tamián quedarun cansaus.</p>
<p>Antigus Alunus Selgas<br>
n’el mes d’abril s’alcontrarun<br>
ya con esti son catorci<br>
las vecis que lu fixarun,<br>
entregarun lus diplomas<br>
del cuncursu litirariu,<br>
a una parea de Luarca<br>
que munchu bian isquirbiarun,<br>
yo quixara dais la gracias<br>
po’l d’honor que mi otorgarun,<br>
tuviamus bona cumida,<br>
gueitas ya’l coru autuarun,<br>
ya cabamus comu siampri<br>
co la musica bellandu.</p>
<p>Na Semana Santa, ¿guais?<br>
paez que tamus de saldu<br>
pos piardinsi prusicionis<br>
que de magar cilibramus,<br>
isti añu tocouti a Ti<br>
el día Miárculis Santu,<br>
siría pa nun veti llorar<br>
ya n’el Templu ti deixarun,<br>
o igual foi pa qu’ista vez<br>
nun negaras al Maestru.<br>
¡Tinía que danus virguanza!<br>
¿aú tamus lus pixuatus?<br>
primeiru foi el Incuantru<br>
más tardi el Desenclavu,<br>
(non el que si fai na Ilesia<br>
al de afuara mi rifiaru)<br>
agora fuarun las Lárimas<br>
¿pararemus Patrón Santu?<br>
o vamus siguir pirdiandu<br>
la herencia de nuestrus viayus.<br>
A ver lu que unda nus duran<br>
El Calvariu, el Santu Intiarru<br>
ya las Venias pa cabar<br>
el día Sábadu Santu.</p>
<p>¡Tamus pirdíus, miou probi!<br>
¡nun mandamus nin de viayus!<br>
pos nus xubilaus de la mar,<br>
tián una muyar el mandu.<br>
Graci Pumariega Pola<br>
ya la que vei gobernallus.<br>
Socedéu a Oscar Valle<br>
que nus dexóu&rsquo;l pasau añu.<br>
Que si prepari l’alcaldi<br>
que ha golvellu lloucu’l tarru,<br>
cuandu nisiciti perras<br>
pa iscursionis ya outrus autus,<br>
¡fura por una paré!<br>
yo ya lu toy advirtiandu,<br>
amás ya de bona tinta<br>
que conozcu bian el pañu.</p>
<p>Con el plan de Zapateru<br>
que asina lu llamarun,<br>
van facer en Villamar<br>
un campu de fugol nuavu,<br>
con vistuarius a tou tren<br>
ya bancada pa sentanus,<br>
dicin que tián una yerba<br>
que nun fai falta segallu,<br>
asina tarán las vacas<br>
con diata adelgazamiantu.<br>
Aú valia poucu la lleichi<br>
con estu ya tirminarun.<br>
Pa poder llevallu a efeutu<br>
nun si punían d’acuardu<br>
lus que tan na upusición<br>
co lus que tianin el mandu;<br>
a mi paezmi, Patrón,<br>
ya si m’intivoucu, inmiandu,<br>
que una cousa que ya bona<br>
pa’l Conceyu ya pa’l puablu,<br>
debin de tar todus xuntus,<br>
a la hora de aproballu,<br>
¡pa xugar a la pilota!<br>
¡non si ya pa un pilutazu!</p>
<p>Ven pa cá, Santu Patrón,<br>
que ti pareceu Furacu,<br>
bian pensei que outra vez más<br>
gulvia ser un frescasu,<br>
pos las osas nun paicían<br>
que quirían acetallu,<br>
peru a fuarza d’insistencia<br>
Tola picóu el anzualu,<br>
ya pa m’idea la carnada<br>
paez que i cabóu gustandu.<br>
Amás él era bian llimpiu<br>
siampri si taba bañandu.<br>
Por Paca haberá qu’asperar<br>
po lu menus outru añu,<br>
qu’ahora tianin qu’hinbiernar<br>
que quiar dicir, tar durmiandu.</p>
<p>Ya falandu d’asperar,<br>
¿aú ta la playa, miou Santu?<br>
¿nun dicían la tiníamus<br>
pa desfrutalla isti vranu?<br>
perdón, vou ritificar<br>
¿aú tá la zona de bañus?<br>
bian pensei que co la crisis<br>
nu imprimaban lus trabayus,<br>
o que la mar la llevaba<br>
sin nusoutrus enteranus.<br>
Prucura la faigan ceu<br>
antis que cabin lus cuartus,<br>
cada vez que falan d’ella<br>
vei baxandu el pirsupuastu,<br>
lus millonis del prencipiu<br>
en ciantus si cunvirtiarun<br>
asina que la rocea<br>
yo teula mitía en cuarpu.</p>
<p>Lu que vei cabar a tiampu<br>
la obra ‘l camín del faru,<br>
¡a tiampu d’inaguralla<br>
con dos mesis de ritrasu!<br>
peru mereceu la pena<br>
pos quedóu abondu guapu;<br>
asperemus que la mar<br>
nun gualva faer más istragus,<br>
ya podamus pasiar<br>
sin piligru muchus añus.</p>
<p>Pa nun perder la custumi<br>
más ilicionis tuviamus,<br>
las primeiras en Galicia<br>
y’al tiampu n’el Pais Vascu,<br>
tantu en un llau comu en outru<br>
hubu cambiu de gubiarnu.<br>
Güi que n&rsquo;esta ucasión,<br>
lus que pirdiarun, llevarun<br>
un par de bonus rigalus,<br>
unu, un cochi blindau<br>
ya outru un plan debaxu´l brazu.<br>
Dispuás en’as Urupeas<br>
golveu pasar outru tantu,<br>
asina que la turtía<br>
dióu gualta pa ‘l outru bandu.</p>
<p>Tamián feixu Zapateru<br>
outru cambiu de gubiarnu,<br>
pa llevar la ecunumía<br>
ponxu a una muyar al mandu,<br>
son las que sabin, San Pedru,<br>
d’aforrar ya gastar cuartus,<br>
ya comu tamus en crisis<br>
hay que dai a lus dos palus.<br>
¿Mi alma nun la nutastis<br>
pur hí inriba n’el Cialu?<br>
porqui aquí tamus miuo probi<br>
que nun atopamus sualu.<br>
Tan cierrandu las empresas<br>
ya quedandu xanti al paru,<br>
asina, que al nu haber perras<br>
nun pruducimus el gastu,<br>
sin el gastu nu hay cunsumu<br>
ya sin cunsumu, aparamus<br>
el sistema prudutivu<br>
ya yá tou aú imprimamus.<br>
Si nun ti enterasti bian<br>
yá que tás comu’l gubiarnu,<br>
a la diriva, Patrón,<br>
peru sin alcontrar puartu.<br>
La upusición anda igual,<br>
solu que en sintiu contrariu,<br>
ya miantras tantu nusoutrus<br>
siguimus pagandu el patu,<br>
qu’ellus tan intritinius<br>
a lus ispias xugandu,<br>
pagándusi cumisionis,<br>
o cidiandusi contratus,<br>
Pur ciartu, ¡nin si ti ucurra<br>
cambear ahora de capiallu!<br>
nun vaya ser que ti acusin<br>
de que foi algún rigalu,<br>
porque fixisti de baldri<br>
algún que outru milagru,<br>
mira lu que li pasóu<br>
al mandamás valencianu,<br>
por nu alcontrar la fatura<br>
de tres trajis que i fixarun.</p>
<p>En’us Istadus Unius<br>
tianin un mandamás nuavu,<br>
ya y’al primeru na hestoria<br>
que nun ya de color blancu,<br>
peru allí el color contrariu<br>
dicisi afru-amiricanu,<br>
pa m’idea que lus negrus<br>
solu son lus africanus.<br>
De nomi llámasi Obama<br>
muy acertau pa estus tiampus,<br>
cuandu nus vaya mijor<br>
golvemus a bautizallu.<br>
Paez un homi cabal<br>
ya co lus pías n’el sualu<br>
non comu’l que taba anantis<br>
que lus tinía colgando<br>
o inriba d’una mesa<br>
co’l José Mari falandu.</p>
<p>Vou cuntati una nuticia<br>
que lus papelis truxarun,<br>
que d’España, ya n’ Asturias<br>
aú más xanti tá murriandu,<br>
entós haberá que icir,<br>
peru con gran sintimiantu:<br>
¡Paraisu natural,<br>
d’aquí direutu p’al cialu!</p>
<p>Ya pricisamenti ahí tán<br>
lus pixuatus que si fuarun,<br>
pa que Tú lus ricibiaras<br>
co lus brazus bian abiartus,<br>
vou a nomati a dos d’ellus<br>
que ti tarán ayudandu,<br>
a unu ya lu cunucías<br>
pos tiníaslu agrimiau,<br>
Don Ángel Cuervu, el cura<br>
d’Urbanín aquí llamau.<br>
que feixu una gran llabor<br>
trabayandu en sin descansu<br>
por culitivus de probis,<br>
gitanus ya marxinaus<br>
ya pur ú quiara que tuvu<br>
siampri foi muy apriciau.<br>
Dexounus tamián Masvindu,<br>
ahora ya tianis risualtu<br>
lus poblemas que de tráficu<br>
pudiarais tener n’el cialu,<br>
¡si nun lu fixisti ya<br>
has de dai ceu’n xiblatu!</p>
<p>Cuntareiti de currida<br>
lu qu’en mundu ta pasandu,<br>
en Frebeiru en Italia<br>
un bon sustu si llevarun,<br>
tuviarun un tirramotu<br>
que dexóu abondus muartus,<br>
ya tianin un Birlusconi<br>
que mijor taba callandu,<br>
pos cuandu abri la boca,<br>
tián un iscandalu nuavu.<br>
En Somalia hay piratas<br>
que tan atacandu barcus,<br>
¡menus mal que estus tan llonxi,<br>
si non tocábanus algu!<br>
ya ahora que lus intigristas<br>
paicían taban calmaus,<br>
lus curianus del norti<br>
una tómbica botarun,<br>
¡mijor cumian arroz<br>
en ver de xugar con fuau!<br>
que tamus l’humanidá<br>
co’l ripiru diantru’l cuarpu.<br>
Aquí hubu gualga de juacis,<br>
peru sigún nus dixarun,<br>
que tuviáramus tranquilus<br>
que nun la facían por cuartus,<br>
qu’era por falta de medius<br>
nun siría Patrón Santu.<br>
que quirían un enteru….<br>
ya siguru lu alcontrarun<br>
pos falarun co’l menistru<br>
ya nunca más si queixarun.</p>
<p>Vou falati de fugol<br>
imprimandu po’l Uviadu,<br>
que cunsiguiu subir<br>
de catiguría isti añu,<br>
ya ‘l Sporting de Xixón<br>
que si sigui mantiniandu<br>
anqui hasta última hora<br>
lus dos tuviarun temblandu;<br>
tiplicousi ‘l Barcelona<br>
ya’l Madrí foi un frescasu,<br>
sin embargu el Cudillero<br>
siampri taba empatandu,<br>
si en ver de facelu a golis<br>
lu fixara con anzualus,<br>
el palangri Santu Hermosu<br>
allegabavus al cialu.</p>
<p>¡Vaya fiastas, San Pidrín,<br>
ti priparamus isti añu!<br>
nada menus que seis días,<br>
¡nun sei si aguantará ‘l cuarpu!<br>
Las orquestas son bian bonas,<br>
algunas tan ripitiandu,<br>
lu mesmu que las fanfarrias<br>
ya’l que urganiza lus fuaus.<br>
Una novedá muy nuava<br>
vei a dexati asoráu:<br>
¡tres goletas de l’Armada<br>
que nus tan acompañandu!<br>
guay visti a lus mariñeirus<br>
n’a prusición disfilandu<br>
ya’l día de San Pablín<br>
n’el uficiu po lus muartus<br>
pa faer la ofrenda floral<br>
van a salir lus tres barcus.<br>
Pa dai rillustri a las fiastas<br>
iligiarunsi en marzu<br>
a Marta, Sandra ya Silvia<br>
de damas, acompañandu<br>
a Ireni Iglesias, que vei<br>
a ser la que te reinandu.</p>
<p>Danus la Tóu pruteición<br>
que tan solu en Ti isficiamus,<br>
pa que faigas que Cuideiru<br>
vaiga cada día surdiandu.<br>
Prucura que haiga mirluza<br>
ya que lus precius sean altus,<br>
que lus peixis de la mar<br>
si ripruduzcan a ciantus,<br>
pa que asina las ganancias<br>
omentin como asperamus.<br>
Que lus nuastrus mariñeirus<br>
regresin sanus a puartu,<br>
pa golver venus aquí<br>
outra vez diantru d’ un añu.</p>
<p>Agora vou acabar<br>
que teu secu ‘l gargualu,<br>
ya Tú tenerás que ir<br>
a poner ordin n’el cialu,<br>
que igual si ti colóu alguin<br>
miantras tabas aquí abaxu.<br>
Si atopas a unu bellandu,<br>
siguru ya Michael Jacksum.</p>
<p>¡Vivan San Pedru, San Pablu<br>
ya San Pablín que ya’l rabu!<br>
¡Viva Santiagu ‘l Mayor<br>
ya que viva ‘l sou hermanu!<br>
¡Viva San Juaquín, Santa Ana<br>
ya outru viva pa ‘l Paduanu!<br>
que casi a las muciquinas<br>
ya nun haiga cilibatus.<br>
¡Vivan todus lus que tan<br>
guay de vesita n’el puablu!<br>
Un viva muy ispicial<br>
pa lus que tianin asiantu,<br>
¡Ya vivan milenta vecis<br>
lus que hasta aquí lus truxarun!<br>
¡Vivan las otoridadis<br>
que son las que tianin mandu!<br>
¡Ya viva ‘l apuntador<br>
que fai muy bian so trabayu!<br>
¡Que vivan lus dos xigantis<br>
ya que armin un tal istruandu,<br>
que piansis tas en’ as fiastas<br>
de lus morus ya cristianus!<br>
¡Vivan todus lus pixuatus<br>
que s’alcontran llonxi ‘l puablu!<br>
¡Ya viva la nuastra copla<br>
que cada añu cantamus,<br>
en lus bailis, en las danzas<br>
ya pa cabar el rilatu!</p>
<p>​ ¡MIENTRAS CUDILLERO VIVA<br>
Y DURI LA FUENTI’L CANTU,<br>
VA SAN PEDRU A LA RIBERA<br>
CON TODUS LUS DEMÁS SANTUS!</p>
<p>¡Amura vela! ¡Isa vela!<br>
¡Fuego a babor! ¡Fuego a estribor!<br>
¡¡¡Viva Pedro!!!</p>
</div>
</article>
</main>
<footer class=footer><div class=copyright>© L'Amuravela 2022</div></footer>
</body>
</html>